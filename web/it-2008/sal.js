Bib.ret([
[1001,"Beato l'uomo che non entra nel consiglio dei malvagi,  non resta nella via dei peccatori  e non siede in compagnia degli arroganti,"],
[1002,"ma nella legge del Signore trova la sua gioia,  la sua legge medita giorno e notte."],
[1003,"È come albero piantato lungo corsi d'acqua,  che dà frutto a suo tempo:  le sue foglie non appassiscono  e tutto quello che fa, riesce bene."],
[1004,"Non così, non così i malvagi,  ma come pula che il vento disperde;"],
[1005,"perciò non si alzeranno i malvagi nel giudizio  né i peccatori nell'assemblea dei giusti,"],
[1006,"poiché il Signore veglia sul cammino dei giusti,  mentre la via dei malvagi va in rovina."],
[2001,"Perché le genti sono in tumulto  e i popoli cospirano invano?"],
[2002,"Insorgono i re della terra  e i principi congiurano insieme  contro il Signore e il suo consacrato:"],
[2003,"\"Spezziamo le loro catene,  gettiamo via da noi il loro giogo!\"."],
[2004,"Ride colui che sta nei cieli,  il Signore si fa beffe di loro."],
[2005,"Egli parla nella sua ira,  li spaventa con la sua collera:"],
[2006,"\"Io stesso ho stabilito il mio sovrano  sul Sion, mia santa montagna\"."],
[2007,"Voglio annunciare il decreto del Signore.  Egli mi ha detto: \"Tu sei mio figlio,  io oggi ti ho generato."],
[2008,"Chiedimi e ti darò in eredità le genti  e in tuo dominio le terre più lontane."],
[2009,"Le spezzerai con scettro di ferro,  come vaso di argilla le frantumerai\"."],
[2010,"E ora siate saggi, o sovrani;   lasciatevi correggere, o giudici della terra;"],
[2011,"servite il Signore con timore  e rallegratevi con tremore."],
[2012,"Imparate la disciplina,  perché non si adiri e voi perdiate la via:  in un attimo divampa la sua ira.  Beato chi in lui si rifugia."],
[3001,"Salmo. Di Davide. Quando fuggiva davanti al figlio Assalonne."],
[3002,"Signore, quanti sono i miei avversari!  Molti contro di me insorgono."],
[3003,"Molti dicono della mia vita:  \"Per lui non c'è salvezza in Dio!\"."],
[3004,"Ma tu sei mio scudo, Signore,  sei la mia gloria e tieni alta la mia testa."],
[3005,"A gran voce grido al Signore  ed egli mi risponde dalla sua santa montagna."],
[3006,"Io mi corico, mi addormento e mi risveglio:  il Signore mi sostiene."],
[3007,"Non temo la folla numerosa  che intorno a me si è accampata."],
[3008,"Sorgi, Signore! Salvami, Dio mio!  Tu hai colpito alla mascella tutti i miei nemici,   hai spezzato i denti dei malvagi."],
[3009,"La salvezza viene dal Signore:  sul tuo popolo la tua benedizione."],
[4001,"Al maestro del coro. Per strumenti a corda. Salmo. Di Davide."],
[4002,"Quando t'invoco, rispondimi, Dio della mia giustizia!  Nell'angoscia mi hai dato sollievo;  pietà di me, ascolta la mia preghiera."],
[4003,"Fino a quando, voi uomini, calpesterete il mio onore,  amerete cose vane e cercherete la menzogna?"],
[4004,"Sappiatelo: il Signore fa prodigi per il suo fedele;  il Signore mi ascolta quando lo invoco."],
[4005,"Tremate e più non peccate,  nel silenzio, sul vostro letto, esaminate il vostro cuore."],
[4006,"Offrite sacrifici legittimi  e confidate nel Signore."],
[4007,"Molti dicono: \"Chi ci farà vedere il bene,  se da noi, Signore, è fuggita la luce del tuo volto?\"."],
[4008,"Hai messo più gioia nel mio cuore  di quanta ne diano a loro grano e vino in abbondanza."],
[4009,"In pace mi corico e subito mi addormento,  perché tu solo, Signore, fiducioso mi fai riposare."],
[5001,"Al maestro del coro. Per flauti. Salmo. Di Davide."],
[5002,"Porgi l'orecchio, Signore, alle mie parole:  intendi il mio lamento."],
[5003,"Sii attento alla voce del mio grido,  o mio re e mio Dio,  perché a te, Signore, rivolgo la mia preghiera."],
[5004,"Al mattino ascolta la mia voce;  al mattino ti espongo la mia richiesta  e resto in attesa."],
[5005,"Tu non sei un Dio che gode del male,   non è tuo ospite il malvagio;"],
[5006,"gli stolti non resistono al tuo sguardo.   Tu hai in odio tutti i malfattori,"],
[5007,"tu distruggi chi dice menzogne.  Sanguinari e ingannatori, il Signore li detesta."],
[5008,"Io, invece, per il tuo grande amore,  entro nella tua casa;  mi prostro verso il tuo tempio santo  nel tuo timore."],
[5009,"Guidami, Signore, nella tua giustizia  a causa dei miei nemici;  spiana davanti a me la tua strada."],
[5010,"Non c'è sincerità sulla loro bocca,  è pieno di perfidia il loro cuore;  la loro gola è un sepolcro aperto,  la loro lingua seduce."],
[5011,"Condannali, o Dio,   soccombano alle loro trame,  per i tanti loro delitti disperdili,  perché a te si sono ribellati."],
[5012,"Gioiscano quanti in te si rifugiano,  esultino senza fine.  Proteggili, perché in te si allietino  quanti amano il tuo nome,"],
[5013,"poiché tu benedici il giusto, Signore,  come scudo lo circondi di benevolenza."],
[6001,"Al maestro del coro. Per strumenti a corda. Sull'ottava. Salmo. Di Davide."],
[6002,"Signore, non punirmi nella tua ira,  non castigarmi nel tuo furore."],
[6003,"Pietà di me, Signore, sono sfinito;  guariscimi, Signore: tremano le mie ossa."],
[6004,"Trema tutta l'anima mia.  Ma tu, Signore, fino a quando?"],
[6005,"Ritorna, Signore, libera la mia vita,  salvami per la tua misericordia."],
[6006,"Nessuno tra i morti ti ricorda.  Chi negli inferi canta le tue lodi?"],
[6007,"Sono stremato dai miei lamenti,   ogni notte inondo di pianto il mio giaciglio,  bagno di lacrime il mio letto."],
[6008,"I miei occhi nel dolore si consumano,  invecchiano fra tante mie afflizioni."],
[6009,"Via da me, voi tutti che fate il male:  il Signore ascolta la voce del mio pianto."],
[6010,"Il Signore ascolta la mia supplica,  il Signore accoglie la mia preghiera."],
[6011,"Si vergognino e tremino molto tutti i miei nemici,  tornino indietro e si vergognino all'istante."],
[7001,"Lamento che Davide cantò al Signore a causa delle parole di Cus, il Beniaminita."],
[7002,"Signore, mio Dio, in te ho trovato rifugio:  salvami da chi mi perseguita e liberami,"],
[7003,"perché non mi sbrani come un leone,  dilaniandomi senza che alcuno mi liberi."],
[7004,"Signore, mio Dio, se così ho agito,  se c'è ingiustizia nelle mie mani,"],
[7005,"se ho ripagato il mio amico con il male,  se ho spogliato i miei avversari senza motivo,"],
[7006,"il nemico mi insegua e mi raggiunga,  calpesti a terra la mia vita  e getti nella polvere il mio onore."],
[7007,"Sorgi, Signore, nella tua ira,  alzati contro la furia dei miei avversari,  svegliati, mio Dio, emetti un giudizio!"],
[7008,"L'assemblea dei popoli ti circonda:  ritorna dall'alto a dominarla!"],
[7009,"Il Signore giudica i popoli.   Giudicami, Signore, secondo la mia giustizia,  secondo l'innocenza che è in me."],
[7010,"Cessi la cattiveria dei malvagi.  Rendi saldo il giusto,  tu che scruti mente e cuore, o Dio giusto."],
[7011,"Il mio scudo è in Dio:   egli salva i retti di cuore."],
[7012,"Dio è giudice giusto,  Dio si sdegna ogni giorno."],
[7013,"Non torna forse ad affilare la spada,  a tendere, a puntare il suo arco?"],
[7014,"Si prepara strumenti di morte,  arroventa le sue frecce."],
[7015,"Ecco, il malvagio concepisce ingiustizia,  è gravido di cattiveria, partorisce menzogna."],
[7016,"Egli scava un pozzo profondo  e cade nella fossa che ha fatto;"],
[7017,"la sua cattiveria ricade sul suo capo,  la sua violenza gli piomba sulla testa."],
[7018,"Renderò grazie al Signore per la sua giustizia  e canterò il nome di Dio, l'Altissimo."],
[8001,"Al maestro del coro. Su \"I torchi\". Salmo. Di Davide."],
[8002,"O Signore, Signore nostro,  quanto è mirabile il tuo nome su tutta la terra!  Voglio innalzare sopra i cieli la tua magnificenza,"],
[8003,"con la bocca di bambini e di lattanti:  hai posto una difesa contro i tuoi avversari,  per ridurre al silenzio nemici e ribelli."],
[8004,"Quando vedo i tuoi cieli, opera delle tue dita,  la luna e le stelle che tu hai fissato,"],
[8005,"che cosa è mai l'uomo perché di lui ti ricordi,  il figlio dell'uomo, perché te ne curi?"],
[8006,"Davvero l'hai fatto poco meno di un dio,  di gloria e di onore lo hai coronato."],
[8007,"Gli hai dato potere sulle opere delle tue mani,  tutto hai posto sotto i suoi piedi:"],
[8008,"tutte le greggi e gli armenti  e anche le bestie della campagna,"],
[8009,"gli uccelli del cielo e i pesci del mare,  ogni essere che percorre le vie dei mari."],
[8010,"O Signore, Signore nostro,  quanto è mirabile il tuo nome su tutta la terra!"],
[9001,"Al maestro del coro. Su \"La morte del figlio\". Salmo. Di Davide. Alef"],
[9002,"Renderò grazie al Signore con tutto il cuore,    annuncerò tutte le tue meraviglie."],
[9003,"Gioirò ed esulterò in te,   canterò inni al tuo nome, o Altissimo, Bet"],
[9004,"mentre i miei nemici tornano indietro,   davanti a te inciampano e scompaiono,"],
[9005,"perché hai sostenuto il mio diritto e la mia causa:   ti sei seduto in trono come giudice giusto. Ghimel"],
[9006,"Hai minacciato le nazioni, hai sterminato il malvagio,   il loro nome hai cancellato in eterno, per sempre."],
[9007,"Il nemico è battuto, ridotto a rovine per sempre.   È scomparso il ricordo delle città che hai distrutto. He"],
[9008,"Ma il Signore siede in eterno,   stabilisce il suo trono per il giudizio:"],
[9009,"governerà il mondo con giustizia,   giudicherà i popoli con rettitudine. Vau"],
[9010,"Il Signore sarà un rifugio per l'oppresso,   un rifugio nei momenti di angoscia."],
[9011,"Confidino in te quanti conoscono il tuo nome,   perché tu non abbandoni chi ti cerca, Signore. Zain"],
[9012,"Cantate inni al Signore, che abita in Sion,   narrate le sue imprese tra i popoli,"],
[9013,"perché egli chiede conto del sangue versato,   se ne ricorda, non dimentica il grido dei poveri. Het"],
[9014,"Abbi pietà di me, Signore,   vedi la mia miseria, opera dei miei nemici,   tu che mi fai risalire dalle porte della morte,"],
[9015,"perché io possa annunciare tutte le tue lodi;   alle porte della figlia di Sion   esulterò per la tua salvezza. Tet"],
[9016,"Sono sprofondate le genti nella fossa che hanno scavato,   nella rete che hanno nascosto si è impigliato il loro piede."],
[9017,"Il Signore si è fatto conoscere, ha reso giustizia;   il malvagio è caduto nella rete, opera delle sue mani. Iod"],
[9018,"Tornino i malvagi negli inferi,   tutte le genti che dimenticano Dio. Caf"],
[9019,"Perché il misero non sarà mai dimenticato,   la speranza dei poveri non sarà mai delusa."],
[9020,"Sorgi, Signore, non prevalga l'uomo:   davanti a te siano giudicate le genti."],
[9021,"Riempile di spavento, Signore,   riconoscano le genti di essere mortali."],
[10001,"Perché, Signore, ti tieni lontano,   nei momenti di pericolo ti nascondi?"],
[10002,"Con arroganza il malvagio perseguita il povero:   cadano nelle insidie che hanno tramato!"],
[10003,"Il malvagio si vanta dei suoi desideri,   l'avido benedice se stesso."],
[10004,"Nel suo orgoglio il malvagio disprezza il Signore:   \"Dio non ne chiede conto, non esiste!\";   questo è tutto il suo pensiero."],
[10005,"Le sue vie vanno sempre a buon fine,   troppo in alto per lui sono i tuoi giudizi:   con un soffio spazza via i suoi avversari."],
[10006,"Egli pensa: \"Non sarò mai scosso,   vivrò sempre senza sventure\". Pe"],
[10007,"Di spergiuri, di frodi e d'inganni ha piena la bocca,   sulla sua lingua sono cattiveria e prepotenza."],
[10008,"Sta in agguato dietro le siepi,   dai nascondigli uccide l'innocente. Ain    I suoi occhi spiano il misero,"],
[10009,"sta in agguato di nascosto come un leone nel covo.   Sta in agguato per ghermire il povero,   ghermisce il povero attirandolo nella rete."],
[10010,"Si piega e si acquatta,   cadono i miseri sotto i suoi artigli."],
[10011,"Egli pensa: \"Dio dimentica,   nasconde il volto, non vede più nulla\". Kof"],
[10012,"Sorgi, Signore Dio, alza la tua mano,   non dimenticare i poveri."],
[10013,"Perché il malvagio disprezza Dio   e pensa: \"Non ne chiederai conto\"? Res"],
[10014,"Eppure tu vedi l'affanno e il dolore,   li guardi e li prendi nelle tue mani.   A te si abbandona il misero,   dell'orfano tu sei l'aiuto. Sin"],
[10015,"Spezza il braccio del malvagio e dell'empio,   cercherai il suo peccato e più non lo troverai."],
[10016,"Il Signore è re in eterno, per sempre:   dalla sua terra sono scomparse le genti. Tau"],
[10017,"Tu accogli, Signore, il desiderio dei poveri,   rafforzi i loro cuori, porgi l'orecchio,"],
[10018,"perché sia fatta giustizia all'orfano e all'oppresso,   e non continui più a spargere terrore l'uomo fatto di terra."],
[11001,"Al maestro del coro. Di Davide.  Nel Signore mi sono rifugiato.  Come potete dirmi:  \"Fuggi come un passero verso il monte\"?"],
[11002,"Ecco, i malvagi tendono l'arco,  aggiustano la freccia sulla corda  per colpire nell'ombra i retti di cuore."],
[11003,"Quando sono scosse le fondamenta,  il giusto che cosa può fare?"],
[11004,"Ma il Signore sta nel suo tempio santo,  il Signore ha il trono nei cieli.  I suoi occhi osservano attenti,  le sue pupille scrutano l'uomo."],
[11005,"Il Signore scruta giusti e malvagi,  egli odia chi ama la violenza."],
[11006,"Brace, fuoco e zolfo farà piovere sui malvagi;  vento bruciante toccherà loro in sorte."],
[11007,"Giusto è il Signore, ama le cose giuste;  gli uomini retti contempleranno il suo volto."],
[12001,"Al maestro del coro. Sull'ottava. Salmo. Di Davide."],
[12002,"Salvami, Signore! Non c'è più un uomo giusto;  sono scomparsi i fedeli tra i figli dell'uomo."],
[12003,"Si dicono menzogne l'uno all'altro,  labbra adulatrici parlano con cuore doppio."],
[12004,"Recida il Signore le labbra adulatrici,  la lingua che vanta imprese grandiose,"],
[12005,"quanti dicono: \"Con la nostra lingua siamo forti,  le nostre labbra sono con noi:  chi sarà il nostro padrone?\"."],
[12006,"\"Per l'oppressione dei miseri e il gemito dei poveri,  ecco, mi alzerò - dice il Signore -;  metterò in salvo chi è disprezzato\"."],
[12007,"Le parole del Signore sono parole pure,  argento separato dalle scorie nel crogiuolo,  raffinato sette volte."],
[12008,"Tu, o Signore, le manterrai,  ci proteggerai da questa gente, per sempre,"],
[12009,"anche se attorno si aggirano i malvagi  e cresce la corruzione in mezzo agli uomini."],
[13001,"Al maestro del coro. Salmo. Di Davide."],
[13002,"Fino a quando, Signore, continuerai a dimenticarmi?  Fino a quando mi nasconderai il tuo volto?"],
[13003,"Fino a quando nell'anima mia addenserò pensieri,  tristezza nel mio cuore tutto il giorno?  Fino a quando su di me prevarrà il mio nemico?"],
[13004,"Guarda, rispondimi, Signore, mio Dio,  conserva la luce ai miei occhi,  perché non mi sorprenda il sonno della morte,"],
[13005,"perché il mio nemico non dica: \"L'ho vinto!\"  e non esultino i miei avversari se io vacillo."],
[13006,"Ma io nella tua fedeltà ho confidato;  esulterà il mio cuore nella tua salvezza,  canterò al Signore, che mi ha beneficato."],
[14001,"Al maestro del coro. Di Davide .  Lo stolto pensa: \"Dio non c'è\".  Sono corrotti, fanno cose abominevoli:  non c'è chi agisca bene."],
[14002,"Il Signore dal cielo si china sui figli dell'uomo  per vedere se c'è un uomo saggio,  uno che cerchi Dio."],
[14003,"Sono tutti traviati, tutti corrotti;  non c'è chi agisca bene, neppure uno."],
[14004,"Non impareranno dunque tutti i malfattori,  che divorano il mio popolo come il pane  e non invocano il Signore?"],
[14005,"Ecco, hanno tremato di spavento,  perché Dio è con la stirpe del giusto."],
[14006,"Voi volete umiliare le speranze del povero,  ma il Signore è il suo rifugio."],
[14007,"Chi manderà da Sion la salvezza d'Israele?  Quando il Signore ristabilirà la sorte del suo popolo,  esulterà Giacobbe e gioirà Israele."],
[15001,"Salmo. Di Davide .  Signore, chi abiterà nella tua tenda?  Chi dimorerà sulla tua santa montagna?"],
[15002,"Colui che cammina senza colpa,  pratica la giustizia  e dice la verità che ha nel cuore,"],
[15003,"non sparge calunnie con la sua lingua,  non fa danno al suo prossimo  e non lancia insulti al suo vicino."],
[15004,"Ai suoi occhi è spregevole il malvagio,  ma onora chi teme il Signore.  Anche se ha giurato a proprio danno,  mantiene la parola;"],
[15005,"non presta il suo denaro a usura  e non accetta doni contro l'innocente.  Colui che agisce in questo modo  resterà saldo per sempre."],
[16001,"Miktam. Di Davide .  Proteggimi, o Dio: in te mi rifugio."],
[16002,"Ho detto al Signore: \"Il mio Signore sei tu,  solo in te è il mio bene\"."],
[16003,"Agli idoli del paese,  agli dei potenti andava tutto il mio favore."],
[16004,"Moltiplicano le loro pene  quelli che corrono dietro a un dio straniero.  Io non spanderò le loro libagioni di sangue,  né pronuncerò con le mie labbra i loro nomi."],
[16005,"Il Signore è mia parte di eredità e mio calice:  nelle tue mani è la mia vita."],
[16006,"Per me la sorte è caduta su luoghi deliziosi:  la mia eredità è stupenda."],
[16007,"Benedico il Signore che mi ha dato consiglio;  anche di notte il mio animo mi istruisce."],
[16008,"Io pongo sempre davanti a me il Signore,  sta alla mia destra, non potrò vacillare."],
[16009,"Per questo gioisce il mio cuore  ed esulta la mia anima;  anche il mio corpo riposa al sicuro,"],
[16010,"perché non abbandonerai la mia vita negli inferi,  né lascerai che il tuo fedele veda la fossa."],
[16011,"Mi indicherai il sentiero della vita,  gioia piena alla tua presenza,  dolcezza senza fine alla tua destra."],
[17001,"Preghiera. Di Davide.  Ascolta, Signore, la mia giusta causa,  sii attento al mio grido.  Porgi l'orecchio alla mia preghiera:  sulle mie labbra non c'è inganno."],
[17002,"Dal tuo volto venga per me il giudizio,  i tuoi occhi vedano la giustizia."],
[17003,"Saggia il mio cuore, scrutalo nella notte,  provami al fuoco: non troverai malizia.    La mia bocca non si è resa colpevole,"],
[17004,"secondo l'agire degli uomini;  seguendo la parola delle tue labbra,  ho evitato i sentieri del violento."],
[17005,"Tieni saldi i miei passi sulle tue vie  e i miei piedi non vacilleranno."],
[17006,"Io t'invoco poiché tu mi rispondi, o Dio;  tendi a me l'orecchio, ascolta le mie parole,"],
[17007,"mostrami i prodigi della tua misericordia,  tu che salvi dai nemici chi si affida alla tua destra."],
[17008,"Custodiscimi come pupilla degli occhi,  all'ombra delle tue ali nascondimi,"],
[17009,"di fronte ai malvagi che mi opprimono,  ai nemici mortali che mi accerchiano."],
[17010,"Il loro animo è insensibile,  le loro bocche parlano con arroganza."],
[17011,"Eccoli: avanzano, mi circondano,  puntano gli occhi per gettarmi a terra,"],
[17012,"simili a un leone che brama la preda,  a un leoncello che si apposta in agguato."],
[17013,"Àlzati, Signore, affrontalo, abbattilo;  con la tua spada liberami dal malvagio,"],
[17014,"con la tua mano, Signore, dai mortali,  dai mortali del mondo, la cui sorte è in questa vita.  Sazia pure dei tuoi beni il loro ventre,  se ne sazino anche i figli e ne avanzi per i loro bambini."],
[17015,"Ma io nella giustizia contemplerò il tuo volto,  al risveglio mi sazierò della tua immagine."],
[18001,"Al maestro del coro. Di Davide, servo del Signore, che rivolse al Signore le parole di questo canto quando il Signore lo liberò dal potere di tutti i suoi nemici   e dalla mano di Saul."],
[18002,"Disse dunque:  Ti amo, Signore, mia forza,"],
[18003,"Signore, mia roccia, mia fortezza, mio liberatore,  mio Dio, mia rupe, in cui mi rifugio;  mio scudo, mia potente salvezza e mio baluardo."],
[18004,"Invoco il Signore, degno di lode,  e sarò salvato dai miei nemici."],
[18005,"Mi circondavano flutti di morte,  mi travolgevano torrenti infernali;"],
[18006,"già mi avvolgevano i lacci degli inferi,  già mi stringevano agguati mortali."],
[18007,"Nell'angoscia invocai il Signore,  nell'angoscia gridai al mio Dio:  dal suo tempio ascoltò la mia voce,  a lui, ai suoi orecchi, giunse il mio grido."],
[18008,"La terra tremò e si scosse;  vacillarono le fondamenta dei monti,  si scossero perché egli era adirato."],
[18009,"Dalle sue narici saliva fumo,  dalla sua bocca un fuoco divorante;  da lui sprizzavano carboni ardenti."],
[18010,"Abbassò i cieli e discese,  una nube oscura sotto i suoi piedi."],
[18011,"Cavalcava un cherubino e volava,  si librava sulle ali del vento."],
[18012,"Si avvolgeva di tenebre come di un velo,  di acque oscure e di nubi come di una tenda."],
[18013,"Davanti al suo fulgore passarono le nubi,  con grandine e carboni ardenti."],
[18014,"Il Signore tuonò dal cielo,  l'Altissimo fece udire la sua voce:  grandine e carboni ardenti."],
[18015,"Scagliò saette e li disperse,  fulminò con folgori e li sconfisse."],
[18016,"Allora apparve il fondo del mare,  si scoprirono le fondamenta del mondo,  per la tua minaccia, Signore,  per lo spirare del tuo furore."],
[18017,"Stese la mano dall'alto e mi prese,  mi sollevò dalle grandi acque,"],
[18018,"mi liberò da nemici potenti,  da coloro che mi odiavano  ed erano più forti di me."],
[18019,"Mi assalirono nel giorno della mia sventura,  ma il Signore fu il mio sostegno;"],
[18020,"mi portò al largo,  mi liberò perché mi vuol bene."],
[18021,"Il Signore mi tratta secondo la mia giustizia,  mi ripaga secondo l'innocenza delle mie mani,"],
[18022,"perché ho custodito le vie del Signore,  non ho abbandonato come un empio il mio Dio."],
[18023,"I suoi giudizi mi stanno tutti davanti,  non ho respinto da me la sua legge;"],
[18024,"ma integro sono stato con lui  e mi sono guardato dalla colpa."],
[18025,"Il Signore mi ha ripagato secondo la mia giustizia,  secondo l'innocenza delle mie mani davanti ai suoi occhi."],
[18026,"Con l'uomo buono tu sei buono,  con l'uomo integro tu sei integro,"],
[18027,"con l'uomo puro tu sei puro  e dal perverso non ti fai ingannare."],
[18028,"Perché tu salvi il popolo dei poveri,  ma abbassi gli occhi dei superbi."],
[18029,"Signore, tu dai luce alla mia lampada;  il mio Dio rischiara le mie tenebre."],
[18030,"Con te mi getterò nella mischia,  con il mio Dio scavalcherò le mura."],
[18031,"La via di Dio è perfetta,  la parola del Signore è purificata nel fuoco;  egli è scudo per chi in lui si rifugia."],
[18032,"Infatti, chi è Dio, se non il Signore?  O chi è roccia, se non il nostro Dio?"],
[18033,"Il Dio che mi ha cinto di vigore  e ha reso integro il mio cammino,"],
[18034,"mi ha dato agilità come di cerve  e sulle alture mi ha fatto stare saldo,"],
[18035,"ha addestrato le mie mani alla battaglia,  le mie braccia a tendere l'arco di bronzo."],
[18036,"Tu mi hai dato il tuo scudo di salvezza,  la tua destra mi ha sostenuto,  mi hai esaudito e mi hai fatto crescere."],
[18037,"Hai spianato la via ai miei passi,  i miei piedi non hanno vacillato."],
[18038,"Ho inseguito i miei nemici e li ho raggiunti,  non sono tornato senza averli annientati."],
[18039,"Li ho colpiti e non si sono rialzati,  sono caduti sotto i miei piedi."],
[18040,"Tu mi hai cinto di forza per la guerra,  hai piegato sotto di me gli avversari."],
[18041,"Dei nemici mi hai mostrato le spalle:  quelli che mi odiavano, li ho distrutti."],
[18042,"Hanno gridato e nessuno li ha salvati,  hanno gridato al Signore, ma non ha risposto."],
[18043,"Come polvere al vento li ho dispersi,  calpestati come fango delle strade."],
[18044,"Mi hai scampato dal popolo in rivolta,  mi hai posto a capo di nazioni.  Un popolo che non conoscevo mi ha servito;"],
[18045,"all'udirmi, subito mi obbedivano,  stranieri cercavano il mio favore,"],
[18046,"impallidivano uomini stranieri  e uscivano tremanti dai loro nascondigli."],
[18047,"Viva il Signore e benedetta la mia roccia,  sia esaltato il Dio della mia salvezza."],
[18048,"Dio, tu mi accordi la rivincita  e sottometti i popoli al mio giogo,"],
[18049,"mi salvi dai nemici furenti,  dei miei avversari mi fai trionfare  e mi liberi dall'uomo violento."],
[18050,"Per questo, Signore, ti loderò tra le genti  e canterò inni al tuo nome."],
[18051,"Egli concede al suo re grandi vittorie,  si mostra fedele al suo consacrato,  a Davide e alla sua discendenza per sempre."],
[19001,"Al maestro del coro. Salmo. Di Davide ."],
[19002,"I cieli narrano la gloria di Dio,  l'opera delle sue mani annuncia il firmamento."],
[19003,"Il giorno al giorno ne affida il racconto  e la notte alla notte ne trasmette notizia."],
[19004,"Senza linguaggio, senza parole,  senza che si oda la loro voce,"],
[19005,"per tutta la terra si diffonde il loro annuncio  e ai confini del mondo il loro messaggio.    Là pose una tenda per il sole"],
[19006,"che esce come sposo dalla stanza nuziale:  esulta come un prode che percorre la via."],
[19007,"Sorge da un estremo del cielo  e la sua orbita raggiunge l'altro estremo:  nulla si sottrae al suo calore."],
[19008,"La legge del Signore è perfetta,  rinfranca l'anima;  la testimonianza del Signore è stabile,  rende saggio il semplice."],
[19009,"I precetti del Signore sono retti,  fanno gioire il cuore;  il comando del Signore è limpido,  illumina gli occhi."],
[19010,"Il timore del Signore è puro,   rimane per sempre;  i giudizi del Signore sono fedeli,  sono tutti giusti,"],
[19011,"più preziosi dell'oro,  di molto oro fino, più dolci del miele  e di un favo stillante."],
[19012,"Anche il tuo servo ne è illuminato,  per chi li osserva è grande il profitto."],
[19013,"Le inavvertenze, chi le discerne?  Assolvimi dai peccati nascosti."],
[19014,"Anche dall'orgoglio salva il tuo servo  perché su di me non abbia potere;  allora sarò irreprensibile,  sarò puro da grave peccato."],
[19015,"Ti siano gradite le parole della mia bocca;  davanti a te i pensieri del mio cuore,  Signore, mia roccia e mio redentore."],
[20001,"Al maestro del coro. Salmo. Di Davide."],
[20002,"Ti risponda il Signore nel giorno dell'angoscia,  ti protegga il nome del Dio di Giacobbe."],
[20003,"Ti mandi l'aiuto dal suo santuario  e dall'alto di Sion ti sostenga."],
[20004,"Si ricordi di tutte le tue offerte  e gradisca i tuoi olocausti."],
[20005,"Ti conceda ciò che il tuo cuore desidera,  adempia ogni tuo progetto."],
[20006,"Esulteremo per la tua vittoria,  nel nome del nostro Dio alzeremo i nostri vessilli:  adempia il Signore tutte le tue richieste."],
[20007,"Ora so che il Signore dà vittoria al suo consacrato;  gli risponde dal suo cielo santo  con la forza vittoriosa della sua destra."],
[20008,"Chi fa affidamento sui carri, chi sui cavalli:  noi invochiamo il nome del Signore, nostro Dio."],
[20009,"Quelli si piegano e cadono,  ma noi restiamo in piedi e siamo saldi."],
[20010,"Da' al re la vittoria, Signore;  rispondici, quando t'invochiamo."],
[21001,"Al maestro del coro. Salmo. Di Davide."],
[21002,"Signore, il re gioisce della tua potenza!  Quanto esulta per la tua vittoria!"],
[21003,"Hai esaudito il desiderio del suo cuore,  non hai respinto la richiesta delle sue labbra."],
[21004,"Gli vieni incontro con larghe benedizioni,  gli poni sul capo una corona di oro puro."],
[21005,"Vita ti ha chiesto, a lui l'hai concessa,  lunghi giorni in eterno, per sempre."],
[21006,"Grande è la sua gloria per la tua vittoria,  lo ricopri di maestà e di onore,"],
[21007,"poiché gli accordi benedizioni per sempre,  lo inondi di gioia dinanzi al tuo volto."],
[21008,"Perché il re confida nel Signore:  per la fedeltà dell'Altissimo non sarà mai scosso."],
[21009,"La tua mano raggiungerà tutti i nemici,  la tua destra raggiungerà quelli che ti odiano."],
[21010,"Gettali in una fornace ardente  nel giorno in cui ti mostrerai;  nella sua ira li inghiottirà il Signore,   li divorerà il fuoco."],
[21011,"Eliminerai dalla terra il loro frutto,  la loro stirpe di mezzo agli uomini."],
[21012,"Perché hanno riversato su di te il male,  hanno tramato insidie; ma non avranno successo."],
[21013,"Hai fatto loro voltare la schiena,  quando contro di loro puntavi il tuo arco."],
[21014,"Àlzati, Signore, in tutta la tua forza:  canteremo e inneggeremo alla tua potenza."],
[22001,"Al maestro del coro. Su \"Cerva dell'aurora\". Salmo. Di Davide."],
[22002,"Dio mio, Dio mio, perché mi hai abbandonato?  Lontane dalla mia salvezza le parole del mio grido!"],
[22003,"Mio Dio, grido di giorno e non rispondi;  di notte, e non c'è tregua per me."],
[22004,"Eppure tu sei il Santo,  tu siedi in trono fra le lodi d'Israele."],
[22005,"In te confidarono i nostri padri,  confidarono e tu li liberasti;"],
[22006,"a te gridarono e furono salvati,  in te confidarono e non rimasero delusi."],
[22007,"Ma io sono un verme e non un uomo,  rifiuto degli uomini, disprezzato dalla gente."],
[22008,"Si fanno beffe di me quelli che mi vedono,  storcono le labbra, scuotono il capo:"],
[22009,"\"Si rivolga al Signore; lui lo liberi,  lo porti in salvo, se davvero lo ama!\"."],
[22010,"Sei proprio tu che mi hai tratto dal grembo,  mi hai affidato al seno di mia madre."],
[22011,"Al mio nascere, a te fui consegnato;  dal grembo di mia madre sei tu il mio Dio."],
[22012,"Non stare lontano da me,  perché l'angoscia è vicina e non c'è chi mi aiuti."],
[22013,"Mi circondano tori numerosi,  mi accerchiano grossi tori di Basan."],
[22014,"Spalancano contro di me le loro fauci:  un leone che sbrana e ruggisce."],
[22015,"Io sono come acqua versata,  sono slogate tutte le mie ossa.  Il mio cuore è come cera,  si scioglie in mezzo alle mie viscere."],
[22016,"Arido come un coccio è il mio vigore,  la mia lingua si è incollata al palato,  mi deponi su polvere di morte."],
[22017,"Un branco di cani mi circonda,  mi accerchia una banda di malfattori;  hanno scavato le mie mani e i miei piedi."],
[22018,"Posso contare tutte le mie ossa.  Essi stanno a guardare e mi osservano:"],
[22019,"si dividono le mie vesti,  sulla mia tunica gettano la sorte."],
[22020,"Ma tu, Signore, non stare lontano,  mia forza, vieni presto in mio aiuto."],
[22021,"Libera dalla spada la mia vita,  dalle zampe del cane l'unico mio bene."],
[22022,"Salvami dalle fauci del leone  e dalle corna dei bufali.  Tu mi hai risposto!"],
[22023,"Annuncerò il tuo nome ai miei fratelli,  ti loderò in mezzo all'assemblea."],
[22024,"Lodate il Signore, voi suoi fedeli,  gli dia gloria tutta la discendenza di Giacobbe,  lo tema tutta la discendenza d'Israele;"],
[22025,"perché egli non ha disprezzato  né disdegnato l'afflizione del povero,  il proprio volto non gli ha nascosto  ma ha ascoltato il suo grido di aiuto."],
[22026,"Da te la mia lode nella grande assemblea;  scioglierò i miei voti davanti ai suoi fedeli."],
[22027,"I poveri mangeranno e saranno saziati,  loderanno il Signore quanti lo cercano;  il vostro cuore viva per sempre!"],
[22028,"Ricorderanno e torneranno al Signore  tutti i confini della terra;  davanti a te si prostreranno   tutte le famiglie dei popoli."],
[22029,"Perché del Signore è il regno:  è lui che domina sui popoli!"],
[22030,"A lui solo si prostreranno  quanti dormono sotto terra,  davanti a lui si curveranno  quanti discendono nella polvere;    ma io vivrò per lui,"],
[22031,"lo servirà la mia discendenza.  Si parlerà del Signore alla generazione che viene;"],
[22032,"annunceranno la sua giustizia;  al popolo che nascerà diranno:  \"Ecco l'opera del Signore!\"."],
[23001,"Salmo. Di Davide.  Il Signore è il mio pastore:  non manco di nulla."],
[23002,"Su pascoli erbosi mi fa riposare,  ad acque tranquille mi conduce."],
[23003,"Rinfranca l'anima mia,   mi guida per il giusto cammino  a motivo del suo nome."],
[23004,"Anche se vado per una valle oscura,  non temo alcun male, perché tu sei con me.  Il tuo bastone e il tuo vincastro  mi danno sicurezza."],
[23005,"Davanti a me tu prepari una mensa  sotto gli occhi dei miei nemici.  Ungi di olio il mio capo;  il mio calice trabocca."],
[23006,"Sì, bontà e fedeltà mi saranno compagne  tutti i giorni della mia vita,  abiterò ancora nella casa del Signore  per lunghi giorni."],
[24001,"Di Davide. Salmo .  Del Signore è la terra e quanto contiene:  il mondo, con i suoi abitanti."],
[24002,"È lui che l'ha fondato sui mari  e sui fiumi l'ha stabilito."],
[24003,"Chi potrà salire il monte del Signore?  Chi potrà stare nel suo luogo santo?"],
[24004,"Chi ha mani innocenti e cuore puro,  chi non si rivolge agli idoli,  chi non giura con inganno."],
[24005,"Egli otterrà benedizione dal Signore,  giustizia da Dio sua salvezza."],
[24006,"Ecco la generazione che lo cerca,  che cerca il tuo volto, Dio di Giacobbe."],
[24007,"Alzate, o porte, la vostra fronte,  alzatevi, soglie antiche,  ed entri il re della gloria."],
[24008,"Chi è questo re della gloria?  Il Signore forte e valoroso,  il Signore valoroso in battaglia."],
[24009,"Alzate, o porte, la vostra fronte,  alzatevi, soglie antiche,  ed entri il re della gloria."],
[24010,"Chi è mai questo re della gloria?  Il Signore degli eserciti è il re della gloria."],
[25001,"Di Davide. Alef   A te, Signore, innalzo l'anima mia, Bet"],
[25002,"mio Dio, in te confido:   che io non resti deluso!   Non trionfino su di me i miei nemici! Ghimel"],
[25003,"Chiunque in te spera non resti deluso;   sia deluso chi tradisce senza motivo. Dalet"],
[25004,"Fammi conoscere, Signore, le tue vie,   insegnami i tuoi sentieri. He"],
[25005,"Guidami nella tua fedeltà e istruiscimi,   perché sei tu il Dio della mia salvezza; Vau   io spero in te tutto il giorno. Zain"],
[25006,"Ricordati, Signore, della tua misericordia   e del tuo amore, che è da sempre. Het"],
[25007,"I peccati della mia giovinezza   e le mie ribellioni, non li ricordare:   ricordati di me nella tua misericordia,   per la tua bontà, Signore. Tet"],
[25008,"Buono e retto è il Signore,   indica ai peccatori la via giusta; Iod"],
[25009,"guida i poveri secondo giustizia,   insegna ai poveri la sua via. Caf"],
[25010,"Tutti i sentieri del Signore sono amore e fedeltà   per chi custodisce la sua alleanza e i suoi precetti. Lamed"],
[25011,"Per il tuo nome, Signore,   perdona la mia colpa, anche se è grande. Mem"],
[25012,"C'è un uomo che teme il Signore?   Gli indicherà la via da scegliere. Nun"],
[25013,"Egli riposerà nel benessere,   la sua discendenza possederà la terra. Samec"],
[25014,"Il Signore si confida con chi lo teme:   gli fa conoscere la sua alleanza.  Ain"],
[25015,"I miei occhi sono sempre rivolti al Signore,   è lui che fa uscire dalla rete il mio piede. Pe"],
[25016,"Volgiti a me e abbi pietà,   perché sono povero e solo. Sade"],
[25017,"Allarga il mio cuore angosciato,   liberami dagli affanni."],
[25018,"Vedi la mia povertà e la mia fatica   e perdona tutti i miei peccati. Res"],
[25019,"Guarda i miei nemici: sono molti,   e mi detestano con odio violento. Sin"],
[25020,"Proteggimi, portami in salvo;   che io non resti deluso,   perché in te mi sono rifugiato. Tau"],
[25021,"Mi proteggano integrità e rettitudine,   perché in te ho sperato."],
[25022,"O Dio, libera Israele   da tutte le sue angosce."],
[26001,"Di Davide.  Fammi giustizia, Signore:  nell'integrità ho camminato,  confido nel Signore, non potrò vacillare."],
[26002,"Scrutami, Signore, e mettimi alla prova,  raffinami al fuoco il cuore e la mente."],
[26003,"La tua bontà è davanti ai miei occhi,  nella tua verità ho camminato."],
[26004,"Non siedo con gli uomini falsi  e non vado con gli ipocriti;"],
[26005,"odio la banda dei malfattori  e non siedo con i malvagi."],
[26006,"Lavo nell'innocenza le mie mani  e giro attorno al tuo altare, o Signore,"],
[26007,"per far risuonare voci di lode  e narrare tutte le tue meraviglie."],
[26008,"Signore, amo la casa dove tu dimori  e il luogo dove abita la tua gloria."],
[26009,"Non associare me ai peccatori  né la mia vita agli uomini di sangue,"],
[26010,"perché vi è delitto nelle loro mani,  di corruzione è piena la loro destra."],
[26011,"Ma io cammino nella mia integrità;  riscattami e abbi pietà di me."],
[26012,"Il mio piede sta su terra piana;  nelle assemblee benedirò il Signore."],
[27001,"Di Davide.  Il Signore è mia luce e mia salvezza:  di chi avrò timore?  Il Signore è difesa della mia vita:  di chi avrò paura?"],
[27002,"Quando mi assalgono i malvagi  per divorarmi la carne,  sono essi, avversari e nemici,  a inciampare e cadere."],
[27003,"Se contro di me si accampa un esercito,  il mio cuore non teme;  se contro di me si scatena una guerra,  anche allora ho fiducia."],
[27004,"Una cosa ho chiesto al Signore,  questa sola io cerco:  abitare nella casa del Signore  tutti i giorni della mia vita,  per contemplare la bellezza del Signore  e ammirare il suo santuario."],
[27005,"Nella sua dimora mi offre riparo  nel giorno della sventura.  Mi nasconde nel segreto della sua tenda,  sopra una roccia mi innalza."],
[27006,"E ora rialzo la testa  sui nemici che mi circondano.  Immolerò nella sua tenda sacrifici di vittoria,  inni di gioia canterò al Signore."],
[27007,"Ascolta, Signore, la mia voce.  Io grido: abbi pietà di me, rispondimi!"],
[27008,"Il mio cuore ripete il tuo invito:   \"Cercate il mio volto!\".  Il tuo volto, Signore, io cerco."],
[27009,"Non nascondermi il tuo volto,  non respingere con ira il tuo servo.  Sei tu il mio aiuto, non lasciarmi,  non abbandonarmi, Dio della mia salvezza."],
[27010,"Mio padre e mia madre mi hanno abbandonato,  ma il Signore mi ha raccolto."],
[27011,"Mostrami, Signore, la tua via,  guidami sul retto cammino,  perché mi tendono insidie."],
[27012,"Non gettarmi in preda ai miei avversari.  Contro di me si sono alzati falsi testimoni  che soffiano violenza."],
[27013,"Sono certo di contemplare la bontà del Signore  nella terra dei viventi."],
[27014,"Spera nel Signore, sii forte,  si rinsaldi il tuo cuore e spera nel Signore."],
[28001,"Di Davide.  A te grido, Signore, mia roccia,  con me non tacere:  se tu non mi parli,  sono come chi scende nella fossa."],
[28002,"Ascolta la voce della mia supplica,  quando a te grido aiuto,  quando alzo le mie mani  verso il tuo santo tempio."],
[28003,"Non trascinarmi via con malvagi e malfattori,  che parlano di pace al loro prossimo,  ma hanno la malizia nel cuore."],
[28004,"Ripagali secondo il loro agire,  secondo la malvagità delle loro azioni;  secondo le opere delle loro mani,  rendi loro quanto meritano."],
[28005,"Non hanno compreso l'agire del Signore  e l'opera delle sue mani:  egli li demolirà, senza più riedificarli."],
[28006,"Sia benedetto il Signore,  che ha dato ascolto alla voce della mia supplica."],
[28007,"Il Signore è mia forza e mio scudo,  in lui ha confidato il mio cuore.  Mi ha dato aiuto: esulta il mio cuore,  con il mio canto voglio rendergli grazie."],
[28008,"Forza è il Signore per il suo popolo,  rifugio di salvezza per il suo consacrato."],
[28009,"Salva il tuo popolo e benedici la tua eredità,  sii loro pastore e sostegno per sempre."],
[29001,"Salmo. Di Davide.  Date al Signore, figli di Dio,  date al Signore gloria e potenza."],
[29002,"Date al Signore la gloria del suo nome,  prostratevi al Signore nel suo atrio santo."],
[29003,"La voce del Signore è sopra le acque,  tuona il Dio della gloria,  il Signore sulle grandi acque."],
[29004,"La voce del Signore è forza,  la voce del Signore è potenza."],
[29005,"La voce del Signore schianta i cedri,  schianta il Signore i cedri del Libano."],
[29006,"Fa balzare come un vitello il Libano,  e il monte Sirion come un giovane bufalo."],
[29007,"La voce del Signore saetta fiamme di fuoco,"],
[29008,"la voce del Signore scuote il deserto,  scuote il Signore il deserto di Kades."],
[29009,"La voce del Signore provoca le doglie alle cerve  e affretta il parto delle capre.  Nel suo tempio tutti dicono: \"Gloria!\"."],
[29010,"Il Signore è seduto sull'oceano del cielo,  il Signore siede re per sempre."],
[29011,"Il Signore darà potenza al suo popolo,  il Signore benedirà il suo popolo con la pace."],
[30001,"Salmo. Canto per la dedicazione del tempio. Di Davide."],
[30002,"Ti esalterò, Signore, perché mi hai risollevato,  non hai permesso ai miei nemici di gioire su di me."],
[30003,"Signore, mio Dio,  a te ho gridato e mi hai guarito."],
[30004,"Signore, hai fatto risalire la mia vita dagli inferi,  mi hai fatto rivivere perché non scendessi nella fossa."],
[30005,"Cantate inni al Signore, o suoi fedeli,  della sua santità celebrate il ricordo,"],
[30006,"perché la sua collera dura un istante,  la sua bontà per tutta la vita.  Alla sera ospite è il pianto  e al mattino la gioia."],
[30007,"Ho detto, nella mia sicurezza:  \"Mai potrò vacillare!\"."],
[30008,"Nella tua bontà, o Signore,  mi avevi posto sul mio monte sicuro;  il tuo volto hai nascosto   e lo spavento mi ha preso."],
[30009,"A te grido, Signore,  al Signore chiedo pietà:"],
[30010,"\"Quale guadagno dalla mia morte,  dalla mia discesa nella fossa?  Potrà ringraziarti la polvere  e proclamare la tua fedeltà?"],
[30011,"Ascolta, Signore, abbi pietà di me,  Signore, vieni in mio aiuto!\"."],
[30012,"Hai mutato il mio lamento in danza,  mi hai tolto l'abito di sacco,  mi hai rivestito di gioia,"],
[30013,"perché ti canti il mio cuore, senza tacere;  Signore, mio Dio, ti renderò grazie per sempre."],
[31001,"Al maestro del coro. Salmo. Di Davide."],
[31002,"In te, Signore, mi sono rifugiato,  mai sarò deluso;  difendimi per la tua giustizia."],
[31003,"Tendi a me il tuo orecchio,  vieni presto a liberarmi.  Sii per me una roccia di rifugio,  un luogo fortificato che mi salva."],
[31004,"Perché mia rupe e mia fortezza tu sei,  per il tuo nome guidami e conducimi."],
[31005,"Scioglimi dal laccio che mi hanno teso,  perché sei tu la mia difesa."],
[31006,"Alle tue mani affido il mio spirito;  tu mi hai riscattato, Signore, Dio fedele."],
[31007,"Tu hai in odio chi serve idoli falsi,  io invece confido nel Signore."],
[31008,"Esulterò e gioirò per la tua grazia,  perché hai guardato alla mia miseria,  hai conosciuto le angosce della mia vita;"],
[31009,"non mi hai consegnato nelle mani del nemico,  hai posto i miei piedi in un luogo spazioso."],
[31010,"Abbi pietà di me, Signore, sono nell'affanno;  per il pianto si consumano i miei occhi,  la mia gola e le mie viscere."],
[31011,"Si logora nel dolore la mia vita,  i miei anni passano nel gemito;  inaridisce per la pena il mio vigore  e si consumano le mie ossa."],
[31012,"Sono il rifiuto dei miei nemici  e persino dei miei vicini,  il terrore dei miei conoscenti;  chi mi vede per strada mi sfugge."],
[31013,"Sono come un morto, lontano dal cuore;  sono come un coccio da gettare."],
[31014,"Ascolto la calunnia di molti: \"Terrore all'intorno!\",  quando insieme contro di me congiurano,  tramano per togliermi la vita."],
[31015,"Ma io confido in te, Signore;  dico: \"Tu sei il mio Dio,"],
[31016,"i miei giorni sono nelle tue mani\".  Liberami dalla mano dei miei nemici  e dai miei persecutori:"],
[31017,"sul tuo servo fa' splendere il tuo volto,  salvami per la tua misericordia."],
[31018,"Signore, che io non debba vergognarmi  per averti invocato;  si vergognino i malvagi,  siano ridotti al silenzio negli inferi."],
[31019,"Tacciano le labbra bugiarde,  che dicono insolenze contro il giusto  con orgoglio e disprezzo."],
[31020,"Quanto è grande la tua bontà, Signore!  La riservi per coloro che ti temono,  la dispensi, davanti ai figli dell'uomo,  a chi in te si rifugia."],
[31021,"Tu li nascondi al riparo del tuo volto,  lontano dagli intrighi degli uomini;  li metti al sicuro nella tua tenda,  lontano dai litigi delle lingue."],
[31022,"Benedetto il Signore,  che per me ha fatto meraviglie di grazia  in una città fortificata."],
[31023,"Io dicevo, nel mio sgomento:  \"Sono escluso dalla tua presenza\".  Tu invece hai ascoltato la voce della mia preghiera  quando a te gridavo aiuto."],
[31024,"Amate il Signore, voi tutti suoi fedeli;  il Signore protegge chi ha fiducia in lui  e ripaga in abbondanza chi opera con superbia."],
[31025,"Siate forti, rendete saldo il vostro cuore,  voi tutti che sperate nel Signore."],
[32001,"Di Davide. Maskil.  Beato l'uomo a cui è tolta la colpa  e coperto il peccato."],
[32002,"Beato l'uomo a cui Dio non imputa il delitto  e nel cui spirito non è inganno."],
[32003,"Tacevo e si logoravano le mie ossa,  mentre ruggivo tutto il giorno."],
[32004,"Giorno e notte pesava su di me la tua mano,  come nell'arsura estiva si inaridiva il mio vigore."],
[32005,"Ti ho fatto conoscere il mio peccato,  non ho coperto la mia colpa.  Ho detto: \"Confesserò al Signore le mie iniquità\"  e tu hai tolto la mia colpa e il mio peccato."],
[32006,"Per questo ti prega ogni fedele  nel tempo dell'angoscia;  quando irromperanno grandi acque  non potranno raggiungerlo."],
[32007,"Tu sei il mio rifugio, mi liberi dall'angoscia,  mi circondi di canti di liberazione:"],
[32008,"\"Ti istruirò e ti insegnerò la via da seguire;  con gli occhi su di te, ti darò consiglio."],
[32009,"Non siate privi d'intelligenza come il cavallo e come il mulo:  la loro foga si piega con il morso e le briglie,  se no, a te non si avvicinano\"."],
[32010,"Molti saranno i dolori del malvagio,  ma l'amore circonda chi confida nel Signore."],
[32011,"Rallegratevi nel Signore ed esultate, o giusti!  Voi tutti, retti di cuore, gridate di gioia!"],
[33001,"Esultate, o giusti, nel Signore;  per gli uomini retti è bella la lode."],
[33002,"Lodate il Signore con la cetra,  con l'arpa a dieci corde a lui cantate."],
[33003,"Cantate al Signore un canto nuovo,  con arte suonate la cetra e acclamate,"],
[33004,"perché retta è la parola del Signore  e fedele ogni sua opera."],
[33005,"Egli ama la giustizia e il diritto;  dell'amore del Signore è piena la terra."],
[33006,"Dalla parola del Signore furono fatti i cieli,  dal soffio della sua bocca ogni loro schiera."],
[33007,"Come in un otre raccoglie le acque del mare,  chiude in riserve gli abissi."],
[33008,"Tema il Signore tutta la terra,  tremino davanti a lui gli abitanti del mondo,"],
[33009,"perché egli parlò e tutto fu creato,  comandò e tutto fu compiuto."],
[33010,"Il Signore annulla i disegni delle nazioni,  rende vani i progetti dei popoli."],
[33011,"Ma il disegno del Signore sussiste per sempre,  i progetti del suo cuore per tutte le generazioni."],
[33012,"Beata la nazione che ha il Signore come Dio,  il popolo che egli ha scelto come sua eredità."],
[33013,"Il Signore guarda dal cielo:  egli vede tutti gli uomini;"],
[33014,"dal trono dove siede  scruta tutti gli abitanti della terra,"],
[33015,"lui, che di ognuno ha plasmato il cuore  e ne comprende tutte le opere."],
[33016,"Il re non si salva per un grande esercito  né un prode scampa per il suo grande vigore."],
[33017,"Un'illusione è il cavallo per la vittoria,  e neppure un grande esercito può dare salvezza."],
[33018,"Ecco, l'occhio del Signore è su chi lo teme,  su chi spera nel suo amore,"],
[33019,"per liberarlo dalla morte  e nutrirlo in tempo di fame."],
[33020,"L'anima nostra attende il Signore:  egli è nostro aiuto e nostro scudo."],
[33021,"È in lui che gioisce il nostro cuore,  nel suo santo nome noi confidiamo."],
[33022,"Su di noi sia il tuo amore, Signore,  come da te noi speriamo."],
[34001,"Di Davide. Quando si finse pazzo in presenza di Abimelec, tanto che questi lo scacciò ed egli se ne andò. Alef"],
[34002,"Benedirò il Signore in ogni tempo,   sulla mia bocca sempre la sua lode. Bet"],
[34003,"Io mi glorio nel Signore:   i poveri ascoltino e si rallegrino. Ghimel"],
[34004,"Magnificate con me il Signore,   esaltiamo insieme il suo nome. Dalet"],
[34005,"Ho cercato il Signore: mi ha risposto   e da ogni mia paura mi ha liberato. He"],
[34006,"Guardate a lui e sarete raggianti,   i vostri volti non dovranno arrossire. Zain"],
[34007,"Questo povero grida e il Signore lo ascolta,   lo salva da tutte le sue angosce. Het"],
[34008,"L'angelo del Signore si accampa   attorno a quelli che lo temono, e li libera. Tet"],
[34009,"Gustate e vedete com'è buono il Signore;   beato l'uomo che in lui si rifugia. Iod"],
[34010,"Temete il Signore, suoi santi:   nulla manca a coloro che lo temono. Caf"],
[34011,"I leoni sono miseri e affamati,   ma a chi cerca il Signore non manca alcun bene. Lamed"],
[34012,"Venite, figli, ascoltatemi:   vi insegnerò il timore del Signore. Mem"],
[34013,"Chi è l'uomo che desidera la vita   e ama i giorni in cui vedere il bene? Nun"],
[34014,"Custodisci la lingua dal male,   le labbra da parole di menzogna. Samec"],
[34015,"Sta' lontano dal male e fa' il bene,   cerca e persegui la pace. Ain"],
[34016,"Gli occhi del Signore sui giusti,   i suoi orecchi al loro grido di aiuto. Pe"],
[34017,"Il volto del Signore contro i malfattori,   per eliminarne dalla terra il ricordo. Sade"],
[34018,"Gridano e il Signore li ascolta,   li libera da tutte le loro angosce. Kof"],
[34019,"Il Signore è vicino a chi ha il cuore spezzato,   egli salva gli spiriti affranti. Res"],
[34020,"Molti sono i mali del giusto,   ma da tutti lo libera il Signore. Sin"],
[34021,"Custodisce tutte le sue ossa:   neppure uno sarà spezzato. Tau"],
[34022,"Il male fa morire il malvagio   e chi odia il giusto sarà condannato."],
[34023,"Il Signore riscatta la vita dei suoi servi;   non sarà condannato chi in lui si rifugia."],
[35001,"Di Davide.  Signore, accusa chi mi accusa,  combatti chi mi combatte."],
[35002,"Afferra scudo e corazza  e sorgi in mio aiuto."],
[35003,"Impugna lancia e scure contro chi mi insegue;  dimmi: \"Sono io la tua salvezza\"."],
[35004,"Siano svergognati e confusi  quanti attentano alla mia vita;  retrocedano e siano umiliati  quanti tramano la mia sventura."],
[35005,"Siano come pula al vento  e l'angelo del Signore li disperda;"],
[35006,"la loro strada sia buia e scivolosa  quando l'angelo del Signore li insegue."],
[35007,"Poiché senza motivo mi hanno teso una rete,  senza motivo mi hanno scavato una fossa."],
[35008,"Li colga una rovina improvvisa,  li catturi la rete che hanno teso  e nella rovina siano travolti."],
[35009,"Ma l'anima mia esulterà nel Signore  e gioirà per la sua salvezza."],
[35010,"Tutte le mie ossa dicano:  \"Chi è come te, Signore,  che liberi il povero dal più forte,  il povero e il misero da chi li rapina?\"."],
[35011,"Sorgevano testimoni violenti,  mi interrogavano su ciò che ignoravo,"],
[35012,"mi rendevano male per bene:  una desolazione per l'anima mia."],
[35013,"Ma io, quand'erano malati, vestivo di sacco,  mi affliggevo col digiuno,  la mia preghiera riecheggiava nel mio petto."],
[35014,"Accorrevo come per un amico, come per un mio fratello,  mi prostravo nel dolore come in lutto per la madre."],
[35015,"Ma essi godono della mia caduta, si radunano,  si radunano contro di me per colpirmi di sorpresa.  Mi dilaniano di continuo,"],
[35016,"mi mettono alla prova, mi coprono di scherni;  contro di me digrignano i loro denti."],
[35017,"Fino a quando, Signore, starai a guardare?  Libera la mia vita dalla loro violenza,  dalle zanne dei leoni l'unico mio bene."],
[35018,"Ti renderò grazie nella grande assemblea,  ti loderò in mezzo a un popolo numeroso."],
[35019,"Non esultino su di me i nemici bugiardi,  non strizzino l'occhio quelli che, senza motivo, mi odiano."],
[35020,"Poiché essi non parlano di pace;  contro gente pacifica tramano inganni."],
[35021,"Spalancano contro di me la loro bocca;  dicono: \"Bene! I nostri occhi hanno visto!\"."],
[35022,"Signore, tu hai visto, non tacere;  Signore, da me non stare lontano."],
[35023,"Destati, svegliati per il mio giudizio,  per la mia causa, mio Dio e Signore!"],
[35024,"Giudicami secondo la tua giustizia, Signore, mio Dio,  perché di me non debbano gioire."],
[35025,"Non pensino in cuor loro: \"È ciò che volevamo!\".  Non dicano: \"Lo abbiamo divorato!\"."],
[35026,"Sia svergognato e confuso chi gode della mia rovina,  sia coperto di vergogna e disonore chi mi insulta."],
[35027,"Esulti e gioisca chi ama il mio diritto,  dica sempre: \"Grande è il Signore,  che vuole la pace del suo servo\"."],
[35028,"La mia lingua mediterà la tua giustizia,  canterà la tua lode per sempre."],
[36001,"Al maestro del coro. Di Davide, servo del Signore."],
[36002,"Oracolo del peccato nel cuore del malvagio:  non c'è paura di Dio davanti ai suoi occhi;"],
[36003,"perché egli s'illude con se stesso, davanti ai suoi occhi,  nel non trovare la sua colpa e odiarla."],
[36004,"Le sue parole sono cattiveria e inganno,  rifiuta di capire, di compiere il bene."],
[36005,"Trama cattiveria nel suo letto,  si ostina su vie non buone,  non respinge il male."],
[36006,"Signore, il tuo amore è nel cielo,  la tua fedeltà fino alle nubi,"],
[36007,"la tua giustizia è come le più alte montagne,  il tuo giudizio come l'abisso profondo:  uomini e bestie tu salvi, Signore."],
[36008,"Quanto è prezioso il tuo amore, o Dio!  Si rifugiano gli uomini all'ombra delle tue ali,"],
[36009,"si saziano dell'abbondanza della tua casa:  tu li disseti al torrente delle tue delizie."],
[36010,"È in te la sorgente della vita,  alla tua luce vediamo la luce."],
[36011,"Riversa il tuo amore su chi ti riconosce,  la tua giustizia sui retti di cuore."],
[36012,"Non mi raggiunga il piede dei superbi  e non mi scacci la mano dei malvagi."],
[36013,"Ecco, sono caduti i malfattori:  abbattuti, non possono rialzarsi."],
[37001,"Di Davide. Alef   Non irritarti a causa dei malvagi,   non invidiare i malfattori."],
[37002,"Come l'erba presto appassiranno;   come il verde del prato avvizziranno. Bet"],
[37003,"Confida nel Signore e fa' il bene:   abiterai la terra e vi pascolerai con sicurezza."],
[37004,"Cerca la gioia nel Signore:   esaudirà i desideri del tuo cuore. Ghimel"],
[37005,"Affida al Signore la tua via,   confida in lui ed egli agirà:"],
[37006,"farà brillare come luce la tua giustizia,   il tuo diritto come il mezzogiorno. Dalet"],
[37007,"Sta' in silenzio davanti al Signore e spera in lui;   non irritarti per chi ha successo,   per l'uomo che trama insidie. He"],
[37008,"Desisti dall'ira e deponi lo sdegno,   non irritarti: non ne verrebbe che male;"],
[37009,"perché i malvagi saranno eliminati,   ma chi spera nel Signore avrà in eredità la terra. Vau"],
[37010,"Ancora un poco e il malvagio scompare:   cerchi il suo posto, ma lui non c'è più."],
[37011,"I poveri invece avranno in eredità la terra   e godranno di una grande pace. Zain"],
[37012,"Il malvagio trama contro il giusto,   contro di lui digrigna i denti."],
[37013,"Ma il Signore ride di lui,   perché vede arrivare il suo giorno. Het"],
[37014,"I malvagi sfoderano la spada e tendono l'arco   per abbattere il povero e il misero,   per uccidere chi cammina onestamente."],
[37015,"Ma la loro spada penetrerà nel loro cuore   e i loro archi saranno spezzati. Tet"],
[37016,"È meglio il poco del giusto   che la grande abbondanza dei malvagi;"],
[37017,"le braccia dei malvagi saranno spezzate,   ma il Signore è il sostegno dei giusti. Iod"],
[37018,"Il Signore conosce i giorni degli uomini integri:   la loro eredità durerà per sempre."],
[37019,"Non si vergogneranno nel tempo della sventura   e nei giorni di carestia saranno saziati. Caf"],
[37020,"I malvagi infatti periranno,   i nemici del Signore svaniranno;   come lo splendore dei prati,   in fumo svaniranno. Lamed"],
[37021,"Il malvagio prende in prestito e non restituisce,   ma il giusto ha compassione e dà in dono."],
[37022,"Quelli che sono benedetti dal Signore avranno in eredità la terra,   ma quelli che sono da lui maledetti saranno eliminati. Mem"],
[37023,"Il Signore rende sicuri i passi dell'uomo   e si compiace della sua via."],
[37024,"Se egli cade, non rimane a terra,   perché il Signore sostiene la sua mano. Nun"],
[37025,"Sono stato fanciullo e ora sono vecchio:   non ho mai visto il giusto abbandonato   né i suoi figli mendicare il pane;"],
[37026,"ogni giorno egli ha compassione e dà in prestito,   e la sua stirpe sarà benedetta. Samec"],
[37027,"Sta' lontano dal male e fa' il bene   e avrai sempre una casa."],
[37028,"Perché il Signore ama il diritto   e non abbandona i suoi fedeli. Ain    Gli ingiusti saranno distrutti per sempre   e la stirpe dei malvagi sarà eliminata."],
[37029,"I giusti avranno in eredità la terra   e vi abiteranno per sempre. Pe"],
[37030,"La bocca del giusto medita la sapienza   e la sua lingua esprime il diritto;"],
[37031,"la legge del suo Dio è nel suo cuore:   i suoi passi non vacilleranno. Sade"],
[37032,"Il malvagio spia il giusto   e cerca di farlo morire."],
[37033,"Ma il Signore non lo abbandona alla sua mano,   nel giudizio non lo lascia condannare. Kof"],
[37034,"Spera nel Signore e custodisci la sua via:   egli t'innalzerà perché tu erediti la terra;   tu vedrai eliminati i malvagi. Res"],
[37035,"Ho visto un malvagio trionfante,   gagliardo come cedro verdeggiante;"],
[37036,"sono ripassato ed ecco non c'era più,   l'ho cercato e non si è più trovato. Sin"],
[37037,"Osserva l'integro, guarda l'uomo retto:   perché avrà una discendenza l'uomo di pace."],
[37038,"Ma i peccatori tutti insieme saranno eliminati,   la discendenza dei malvagi sarà sterminata. Tau"],
[37039,"La salvezza dei giusti viene dal Signore:   nel tempo dell'angoscia è loro fortezza."],
[37040,"Il Signore li aiuta e li libera,   li libera dai malvagi e li salva,   perché in lui si sono rifugiati."],
[38001,"Salmo. Di Davide. Per fare memoria."],
[38002,"Signore, non punirmi nella tua collera,  non castigarmi nel tuo furore."],
[38003,"Le tue frecce mi hanno trafitto,  la tua mano mi schiaccia."],
[38004,"Per il tuo sdegno, nella mia carne non c'è nulla di sano,  nulla è intatto nelle mie ossa per il mio peccato."],
[38005,"Le mie colpe hanno superato il mio capo,  sono un carico per me troppo pesante."],
[38006,"Fetide e purulente sono le mie piaghe  a causa della mia stoltezza."],
[38007,"Sono tutto curvo e accasciato,  triste mi aggiro tutto il giorno."],
[38008,"Sono tutti infiammati i miei fianchi,  nella mia carne non c'è più nulla di sano."],
[38009,"Sfinito e avvilito all'estremo,  ruggisco per il fremito del mio cuore."],
[38010,"Signore, è davanti a te ogni mio desiderio  e il mio gemito non ti è nascosto."],
[38011,"Palpita il mio cuore, le forze mi abbandonano,  non mi resta neppure la luce degli occhi."],
[38012,"I miei amici e i miei compagni  si scostano dalle mie piaghe,  i miei vicini stanno a distanza."],
[38013,"Tendono agguati quelli che attentano alla mia vita,  quelli che cercano la mia rovina tramano insidie  e tutto il giorno studiano inganni."],
[38014,"Io come un sordo non ascolto  e come un muto non apro la bocca;"],
[38015,"sono come un uomo che non sente  e non vuole rispondere."],
[38016,"Perché io attendo te, Signore;  tu risponderai, Signore, mio Dio."],
[38017,"Avevo detto: \"Non ridano di me!  Quando il mio piede vacilla,  non si facciano grandi su di me!\"."],
[38018,"Ecco, io sto per cadere  e ho sempre dinanzi la mia pena."],
[38019,"Ecco, io confesso la mia colpa,  sono in ansia per il mio peccato."],
[38020,"I miei nemici sono vivi e forti,  troppi mi odiano senza motivo:"],
[38021,"mi rendono male per bene,  mi accusano perché cerco il bene."],
[38022,"Non abbandonarmi, Signore,  Dio mio, da me non stare lontano;"],
[38023,"vieni presto in mio aiuto,  Signore, mia salvezza."],
[39001,"Al maestro del coro. A Iedutun. Salmo. Di Davide."],
[39002,"Ho detto: \"Vigilerò sulla mia condotta  per non peccare con la mia lingua;  metterò il morso alla mia bocca  finché ho davanti il malvagio\"."],
[39003,"Ammutolito, in silenzio,  tacevo, ma a nulla serviva,  e più acuta si faceva la mia sofferenza."],
[39004,"Mi ardeva il cuore nel petto;  al ripensarci è divampato il fuoco.  Allora ho lasciato parlare la mia lingua:"],
[39005,"\"Fammi conoscere, Signore, la mia fine,  quale sia la misura dei miei giorni,  e saprò quanto fragile io sono\"."],
[39006,"Ecco, di pochi palmi hai fatto i miei giorni,  è un nulla per te la durata della mia vita.  Sì, è solo un soffio ogni uomo che vive."],
[39007,"Sì, è come un'ombra l'uomo che passa.  Sì, come un soffio si affanna,  accumula e non sa chi raccolga."],
[39008,"Ora, che potrei attendere, Signore?  È in te la mia speranza."],
[39009,"Liberami da tutte le mie iniquità,  non fare di me lo scherno dello stolto."],
[39010,"Ammutolito, non apro bocca,  perché sei tu che agisci."],
[39011,"Allontana da me i tuoi colpi:  sono distrutto sotto il peso della tua mano."],
[39012,"Castigando le sue colpe  tu correggi l'uomo,  corrodi come un tarlo i suoi tesori.  Sì, ogni uomo non è che un soffio."],
[39013,"Ascolta la mia preghiera, Signore,  porgi l'orecchio al mio grido,  non essere sordo alle mie lacrime,  perché presso di te io sono forestiero,  ospite come tutti i miei padri."],
[39014,"Distogli da me il tuo sguardo:  che io possa respirare,  prima che me ne vada  e di me non resti più nulla."],
[40001,"Al maestro del coro. Di Davide. Salmo."],
[40002,"Ho sperato, ho sperato nel Signore,  ed egli su di me si è chinato,  ha dato ascolto al mio grido."],
[40003,"Mi ha tratto da un pozzo di acque tumultuose,  dal fango della palude;  ha stabilito i miei piedi sulla roccia,  ha reso sicuri i miei passi."],
[40004,"Mi ha messo sulla bocca un canto nuovo,  una lode al nostro Dio.  Molti vedranno e avranno timore  e confideranno nel Signore."],
[40005,"Beato l'uomo che ha posto la sua fiducia nel Signore  e non si volge verso chi segue gli idoli  né verso chi segue la menzogna."],
[40006,"Quante meraviglie hai fatto,  tu, Signore, mio Dio,  quanti progetti in nostro favore:  nessuno a te si può paragonare!  Se li voglio annunciare e proclamare,  sono troppi per essere contati."],
[40007,"Sacrificio e offerta non gradisci,  gli orecchi mi hai aperto,  non hai chiesto olocausto né sacrificio per il peccato."],
[40008,"Allora ho detto: \"Ecco, io vengo.  Nel rotolo del libro su di me è scritto"],
[40009,"di fare la tua volontà:  mio Dio, questo io desidero;  la tua legge è nel mio intimo\"."],
[40010,"Ho annunciato la tua giustizia nella grande assemblea;  vedi: non tengo chiuse le labbra, Signore, tu lo sai."],
[40011,"Non ho nascosto la tua giustizia dentro il mio cuore,  la tua verità e la tua salvezza ho proclamato.  Non ho celato il tuo amore  e la tua fedeltà alla grande assemblea."],
[40012,"Non rifiutarmi, Signore, la tua misericordia;  il tuo amore e la tua fedeltà mi proteggano sempre,"],
[40013,"perché mi circondano mali senza numero,  le mie colpe mi opprimono e non riesco più a vedere:  sono più dei capelli del mio capo,  il mio cuore viene meno."],
[40014,"Degnati, Signore, di liberarmi;  Signore, vieni presto in mio aiuto."],
[40015,"Siano svergognati e confusi  quanti cercano di togliermi la vita.  Retrocedano, coperti d'infamia,  quanti godono della mia rovina."],
[40016,"Se ne tornino indietro pieni di vergogna  quelli che mi dicono: \"Ti sta bene!\"."],
[40017,"Esultino e gioiscano in te  quelli che ti cercano;  dicano sempre: \"Il Signore è grande!\"  quelli che amano la tua salvezza."],
[40018,"Ma io sono povero e bisognoso:  di me ha cura il Signore.  Tu sei mio aiuto e mio liberatore:  mio Dio, non tardare."],
[41001,"Al maestro del coro. Salmo. Di Davide."],
[41002,"Beato l'uomo che ha cura del debole:  nel giorno della sventura il Signore lo libera."],
[41003,"Il Signore veglierà su di lui,  lo farà vivere beato sulla terra,  non lo abbandonerà in preda ai nemici."],
[41004,"Il Signore lo sosterrà sul letto del dolore;  tu lo assisti quando giace ammalato."],
[41005,"Io ho detto: \"Pietà di me, Signore,  guariscimi: contro di te ho peccato\"."],
[41006,"I miei nemici mi augurano il male:  \"Quando morirà e perirà il suo nome?\"."],
[41007,"Chi viene a visitarmi dice il falso,  il suo cuore cova cattiveria  e, uscito fuori, sparla."],
[41008,"Tutti insieme, quelli che mi odiano  contro di me tramano malefici,  hanno per me pensieri maligni:"],
[41009,"\"Lo ha colpito una malattia infernale;  dal letto dove è steso non potrà più rialzarsi\"."],
[41010,"Anche l'amico in cui confidavo,  che con me divideva il pane,  contro di me alza il suo piede."],
[41011,"Ma tu, Signore, abbi pietà, rialzami,  che io li possa ripagare."],
[41012,"Da questo saprò che tu mi vuoi bene:  se non trionfa su di me il mio nemico."],
[41013,"Per la mia integrità tu mi sostieni  e mi fai stare alla tua presenza per sempre."],
[41014,"Sia benedetto il Signore, Dio d'Israele,  da sempre e per sempre. Amen, amen."],
[42001,"Al maestro del coro. Maskil. Dei figli di Core."],
[42002,"Come la cerva anela  ai corsi d'acqua,  così l'anima mia anela  a te, o Dio."],
[42003,"L'anima mia ha sete di Dio,  del Dio vivente:  quando verrò e vedrò  il volto di Dio?"],
[42004,"Le lacrime sono il mio pane  giorno e notte,  mentre mi dicono sempre:  \"Dov'è il tuo Dio?\"."],
[42005,"Questo io ricordo   e l'anima mia si strugge:  avanzavo tra la folla,   la precedevo fino alla casa di Dio,  fra canti di gioia e di lode  di una moltitudine in festa."],
[42006,"Perché ti rattristi, anima mia,  perché ti agiti in me?  Spera in Dio: ancora potrò lodarlo,  lui, salvezza del mio volto e mio Dio."],
[42007,"In me si rattrista l'anima mia;  perciò di te mi ricordo  dalla terra del Giordano e dell'Ermon,  dal monte Misar."],
[42008,"Un abisso chiama l'abisso  al fragore delle tue cascate;  tutti i tuoi flutti e le tue onde  sopra di me sono passati."],
[42009,"Di giorno il Signore mi dona il suo amore  e di notte il suo canto è con me,  preghiera al Dio della mia vita."],
[42010,"Dirò a Dio: \"Mia roccia!  Perché mi hai dimenticato?  Perché triste me ne vado,  oppresso dal nemico?\"."],
[42011,"Mi insultano i miei avversari  quando rompono le mie ossa,  mentre mi dicono sempre:  \"Dov'è il tuo Dio?\"."],
[42012,"Perché ti rattristi, anima mia,  perché ti agiti in me?  Spera in Dio: ancora potrò lodarlo,  lui, salvezza del mio volto e mio Dio."],
[43001,"Fammi giustizia, o Dio,  difendi la mia causa contro gente spietata;  liberami dall'uomo perfido e perverso."],
[43002,"Tu sei il Dio della mia difesa:  perché mi respingi?  Perché triste me ne vado,  oppresso dal nemico?"],
[43003,"Manda la tua luce e la tua verità:  siano esse a guidarmi,  mi conducano alla tua santa montagna,  alla tua dimora."],
[43004,"Verrò all'altare di Dio,  a Dio, mia gioiosa esultanza.  A te canterò sulla cetra,  Dio, Dio mio."],
[43005,"Perché ti rattristi, anima mia,  perché ti agiti in me?  Spera in Dio: ancora potrò lodarlo,  lui, salvezza del mio volto e mio Dio."],
[44001,"Al maestro del coro. Dei figli di Core. Maskil."],
[44002,"Dio, con i nostri orecchi abbiamo udito,  i nostri padri ci hanno raccontato  l'opera che hai compiuto ai loro giorni,  nei tempi antichi."],
[44003,"Tu, per piantarli, con la tua mano hai sradicato le genti,  per farli prosperare hai distrutto i popoli."],
[44004,"Non con la spada, infatti, conquistarono la terra,  né fu il loro braccio a salvarli;  ma la tua destra e il tuo braccio e la luce del tuo volto,  perché tu li amavi."],
[44005,"Sei tu il mio re, Dio mio,  che decidi vittorie per Giacobbe."],
[44006,"Per te abbiamo respinto i nostri avversari,  nel tuo nome abbiamo annientato i nostri aggressori."],
[44007,"Nel mio arco infatti non ho confidato,  la mia spada non mi ha salvato,"],
[44008,"ma tu ci hai salvati dai nostri avversari,  hai confuso i nostri nemici."],
[44009,"In Dio ci gloriamo ogni giorno  e lodiamo per sempre il tuo nome."],
[44010,"Ma ora ci hai respinti e coperti di vergogna,  e più non esci con le nostre schiere."],
[44011,"Ci hai fatto fuggire di fronte agli avversari  e quelli che ci odiano ci hanno depredato."],
[44012,"Ci hai consegnati come pecore da macello,  ci hai dispersi in mezzo alle genti."],
[44013,"Hai svenduto il tuo popolo per una miseria,  sul loro prezzo non hai guadagnato."],
[44014,"Hai fatto di noi il disprezzo dei nostri vicini,  lo scherno e la derisione di chi ci sta intorno."],
[44015,"Ci hai resi la favola delle genti,  su di noi i popoli scuotono il capo."],
[44016,"Il mio disonore mi sta sempre davanti  e la vergogna copre il mio volto,"],
[44017,"per la voce di chi insulta e bestemmia  davanti al nemico e al vendicatore."],
[44018,"Tutto questo ci è accaduto  e non ti avevamo dimenticato,  non avevamo rinnegato la tua alleanza."],
[44019,"Non si era volto indietro il nostro cuore,  i nostri passi non avevano abbandonato il tuo sentiero;"],
[44020,"ma tu ci hai stritolati in un luogo di sciacalli  e ci hai avvolti nell'ombra di morte."],
[44021,"Se avessimo dimenticato il nome del nostro Dio  e teso le mani verso un dio straniero,"],
[44022,"forse che Dio non lo avrebbe scoperto,  lui che conosce i segreti del cuore?"],
[44023,"Per te ogni giorno siamo messi a morte,  stimati come pecore da macello."],
[44024,"Svegliati! Perché dormi, Signore?  Destati, non respingerci per sempre!"],
[44025,"Perché nascondi il tuo volto,  dimentichi la nostra miseria e oppressione?"],
[44026,"La nostra gola è immersa nella polvere,  il nostro ventre è incollato al suolo."],
[44027,"Àlzati, vieni in nostro aiuto!  Salvaci per la tua misericordia!"],
[45001,"Al maestro del coro. Su \"I gigli\". Dei figli di Core. Maskil. Canto d'amore."],
[45002,"Liete parole mi sgorgano dal cuore:  io proclamo al re il mio poema,  la mia lingua è come stilo di scriba veloce."],
[45003,"Tu sei il più bello tra i figli dell'uomo,  sulle tue labbra è diffusa la grazia,  perciò Dio ti ha benedetto per sempre."],
[45004,"O prode, cingiti al fianco la spada,  tua gloria e tuo vanto,"],
[45005,"e avanza trionfante.  Cavalca per la causa della verità,  della mitezza e della giustizia.  La tua destra ti mostri prodigi."],
[45006,"Le tue frecce sono acute -  sotto di te cadono i popoli -,  colpiscono al cuore i nemici del re."],
[45007,"Il tuo trono, o Dio, dura per sempre;  scettro di rettitudine è il tuo scettro regale."],
[45008,"Ami la giustizia e la malvagità detesti:  Dio, il tuo Dio, ti ha consacrato  con olio di letizia, a preferenza dei tuoi compagni."],
[45009,"Di mirra, aloe e cassia  profumano tutte le tue vesti;  da palazzi d'avorio ti rallegri  il suono di strumenti a corda."],
[45010,"Figlie di re fra le tue predilette;  alla tua destra sta la regina, in ori di Ofir."],
[45011,"Ascolta, figlia, guarda, porgi l'orecchio:  dimentica il tuo popolo e la casa di tuo padre;"],
[45012,"il re è invaghito della tua bellezza.  È lui il tuo signore: rendigli omaggio."],
[45013,"Gli abitanti di Tiro portano doni,  i più ricchi del popolo cercano il tuo favore."],
[45014,"Entra la figlia del re: è tutta splendore,  tessuto d'oro è il suo vestito."],
[45015,"È condotta al re in broccati preziosi;  dietro a lei le vergini, sue compagne,  a te sono presentate;"],
[45016,"condotte in gioia ed esultanza,  sono presentate nel palazzo del re."],
[45017,"Ai tuoi padri succederanno i tuoi figli;  li farai principi di tutta la terra."],
[45018,"Il tuo nome voglio far ricordare per tutte le generazioni;  così i popoli ti loderanno in eterno, per sempre."],
[46001,"Al maestro del coro. Dei figli di Core. Per voci di soprano. Canto."],
[46002,"Dio è per noi rifugio e fortezza,  aiuto infallibile si è mostrato nelle angosce."],
[46003,"Perciò non temiamo se trema la terra,  se vacillano i monti nel fondo del mare."],
[46004,"Fremano, si gonfino le sue acque,  si scuotano i monti per i suoi flutti."],
[46005,"Un fiume e i suoi canali rallegrano la città di Dio,  la più santa delle dimore dell'Altissimo."],
[46006,"Dio è in mezzo ad essa: non potrà vacillare.  Dio la soccorre allo spuntare dell'alba."],
[46007,"Fremettero le genti, vacillarono i regni;  egli tuonò: si sgretolò la terra."],
[46008,"Il Signore degli eserciti è con noi,  nostro baluardo è il Dio di Giacobbe."],
[46009,"Venite, vedete le opere del Signore,  egli ha fatto cose tremende sulla terra."],
[46010,"Farà cessare le guerre sino ai confini della terra,  romperà gli archi e spezzerà le lance,  brucerà nel fuoco gli scudi."],
[46011,"Fermatevi! Sappiate che io sono Dio,  eccelso tra le genti, eccelso sulla terra."],
[46012,"Il Signore degli eserciti è con noi,  nostro baluardo è il Dio di Giacobbe."],
[47001,"Al maestro del coro. Dei figli di Core. Salmo."],
[47002,"Popoli tutti, battete le mani!   Acclamate Dio con grida di gioia,"],
[47003,"perché terribile è il Signore, l'Altissimo,  grande re su tutta la terra."],
[47004,"Egli ci ha sottomesso i popoli,  sotto i nostri piedi ha posto le nazioni."],
[47005,"Ha scelto per noi la nostra eredità,  orgoglio di Giacobbe che egli ama."],
[47006,"Ascende Dio tra le acclamazioni,  il Signore al suono di tromba."],
[47007,"Cantate inni a Dio, cantate inni,  cantate inni al nostro re, cantate inni;"],
[47008,"perché Dio è re di tutta la terra,  cantate inni con arte."],
[47009,"Dio regna sulle genti,  Dio siede sul suo trono santo."],
[47010,"I capi dei popoli si sono raccolti  come popolo del Dio di Abramo.  Sì, a Dio appartengono i poteri della terra:  egli è eccelso."],
[48001,"Cantico. Salmo. Dei figli di Core."],
[48002,"Grande è il Signore e degno di ogni lode  nella città del nostro Dio.  La tua santa montagna,"],
[48003,"altura stupenda,  è la gioia di tutta la terra.  Il monte Sion, vera dimora divina,  è la capitale del grande re."],
[48004,"Dio nei suoi palazzi  un baluardo si è dimostrato."],
[48005,"Ecco, i re si erano alleati,  avanzavano insieme."],
[48006,"Essi hanno visto:  atterriti, presi dal panico, sono fuggiti."],
[48007,"Là uno sgomento li ha colti,  doglie come di partoriente,"],
[48008,"simile al vento orientale,  che squarcia le navi di Tarsis."],
[48009,"Come avevamo udito, così abbiamo visto  nella città del Signore degli eserciti,  nella città del nostro Dio;  Dio l'ha fondata per sempre."],
[48010,"O Dio, meditiamo il tuo amore  dentro il tuo tempio."],
[48011,"Come il tuo nome, o Dio,  così la tua lode si estende  sino all'estremità della terra;  di giustizia è piena la tua destra."],
[48012,"Gioisca il monte Sion,  esultino i villaggi di Giuda  a causa dei tuoi giudizi."],
[48013,"Circondate Sion, giratele intorno,  contate le sue torri,"],
[48014,"osservate le sue mura,  passate in rassegna le sue fortezze,  per narrare alla generazione futura:"],
[48015,"questo è Dio,  il nostro Dio in eterno e per sempre;  egli è colui che ci guida in ogni tempo."],
[49001,"Al maestro del coro. Dei figli di Core. Salmo."],
[49002,"Ascoltate questo, popoli tutti,  porgete l'orecchio, voi tutti abitanti del mondo,"],
[49003,"voi, gente del popolo e nobili,  ricchi e poveri insieme."],
[49004,"La mia bocca dice cose sapienti,  il mio cuore medita con discernimento."],
[49005,"Porgerò l'orecchio a un proverbio,  esporrò sulla cetra il mio enigma."],
[49006,"Perché dovrò temere nei giorni del male,  quando mi circonda la malizia  di quelli che mi fanno inciampare?"],
[49007,"Essi confidano nella loro forza,  si vantano della loro grande ricchezza."],
[49008,"Certo, l'uomo non può riscattare se stesso  né pagare a Dio il proprio prezzo."],
[49009,"Troppo caro sarebbe il riscatto di una vita:  non sarà mai sufficiente"],
[49010,"per vivere senza fine  e non vedere la fossa."],
[49011,"Vedrai infatti morire i sapienti;  periranno insieme lo stolto e l'insensato  e lasceranno ad altri le loro ricchezze."],
[49012,"Il sepolcro sarà loro eterna dimora,  loro tenda di generazione in generazione:  eppure a terre hanno dato il proprio nome."],
[49013,"Ma nella prosperità l'uomo non dura:  è simile alle bestie che muoiono."],
[49014,"Questa è la via di chi confida in se stesso,  la fine di chi si compiace dei propri discorsi."],
[49015,"Come pecore sono destinati agli inferi,  sarà loro pastore la morte;  scenderanno a precipizio nel sepolcro,  svanirà di loro ogni traccia,  gli inferi saranno la loro dimora."],
[49016,"Certo, Dio riscatterà la mia vita,  mi strapperà dalla mano degli inferi."],
[49017,"Non temere se un uomo arricchisce,   se aumenta la gloria della sua casa."],
[49018,"Quando muore, infatti, con sé non porta nulla  né scende con lui la sua gloria."],
[49019,"Anche se da vivo benediceva se stesso:  \"Si congratuleranno, perché ti è andata bene\","],
[49020,"andrà con la generazione dei suoi padri,  che non vedranno mai più la luce."],
[49021,"Nella prosperità l'uomo non comprende,  è simile alle bestie che muoiono."],
[50001,"Salmo. Di Asaf .  Parla il Signore, Dio degli dei,  convoca la terra da oriente a occidente."],
[50002,"Da Sion, bellezza perfetta,  Dio risplende."],
[50003,"Viene il nostro Dio e non sta in silenzio;  davanti a lui un fuoco divorante,  intorno a lui si scatena la tempesta."],
[50004,"Convoca il cielo dall'alto  e la terra per giudicare il suo popolo:"],
[50005,"\"Davanti a me riunite i miei fedeli,  che hanno stabilito con me l'alleanza  offrendo un sacrificio\"."],
[50006,"I cieli annunciano la sua giustizia:  è Dio che giudica."],
[50007,"\"Ascolta, popolo mio, voglio parlare,  testimonierò contro di te, Israele!  Io sono Dio, il tuo Dio!"],
[50008,"Non ti rimprovero per i tuoi sacrifici,  i tuoi olocausti mi stanno sempre davanti."],
[50009,"Non prenderò vitelli dalla tua casa  né capri dai tuoi ovili."],
[50010,"Sono mie tutte le bestie della foresta,  animali a migliaia sui monti."],
[50011,"Conosco tutti gli uccelli del cielo,  è mio ciò che si muove nella campagna."],
[50012,"Se avessi fame, non te lo direi:  mio è il mondo e quanto contiene."],
[50013,"Mangerò forse la carne dei tori?  Berrò forse il sangue dei capri?"],
[50014,"Offri a Dio come sacrificio la lode  e sciogli all'Altissimo i tuoi voti;"],
[50015,"invocami nel giorno dell'angoscia:  ti libererò e tu mi darai gloria\"."],
[50016,"Al malvagio Dio dice:  \"Perché vai ripetendo i miei decreti  e hai sempre in bocca la mia alleanza,"],
[50017,"tu che hai in odio la disciplina  e le mie parole ti getti alle spalle?"],
[50018,"Se vedi un ladro, corri con lui  e degli adulteri ti fai compagno."],
[50019,"Abbandoni la tua bocca al male  e la tua lingua trama inganni."],
[50020,"Ti siedi, parli contro il tuo fratello,  getti fango contro il figlio di tua madre."],
[50021,"Hai fatto questo e io dovrei tacere?  Forse credevi che io fossi come te!  Ti rimprovero: pongo davanti a te la mia accusa."],
[50022,"Capite questo, voi che dimenticate Dio,  perché non vi afferri per sbranarvi   e nessuno vi salvi."],
[50023,"Chi offre la lode in sacrificio, questi mi onora;  a chi cammina per la retta via  mostrerò la salvezza di Dio\"."],
[51001,"Al maestro del coro. Salmo. Di Davide."],
[51002,"Quando il profeta Natan andò da lui, che era andato con Betsabea."],
[51003,"Pietà di me, o Dio, nel tuo amore;  nella tua grande misericordia  cancella la mia iniquità."],
[51004,"Lavami tutto dalla mia colpa,  dal mio peccato rendimi puro."],
[51005,"Sì, le mie iniquità io le riconosco,  il mio peccato mi sta sempre dinanzi."],
[51006,"Contro di te, contro te solo ho peccato,  quello che è male ai tuoi occhi, io l'ho fatto:  così sei giusto nella tua sentenza,  sei retto nel tuo giudizio."],
[51007,"Ecco, nella colpa io sono nato,  nel peccato mi ha concepito mia madre."],
[51008,"Ma tu gradisci la sincerità nel mio intimo,  nel segreto del cuore mi insegni la sapienza."],
[51009,"Aspergimi con rami d'issopo e sarò puro;  lavami e sarò più bianco della neve."],
[51010,"Fammi sentire gioia e letizia:  esulteranno le ossa che hai spezzato."],
[51011,"Distogli lo sguardo dai miei peccati,  cancella tutte le mie colpe."],
[51012,"Crea in me, o Dio, un cuore puro,  rinnova in me uno spirito saldo."],
[51013,"Non scacciarmi dalla tua presenza  e non privarmi del tuo santo spirito."],
[51014,"Rendimi la gioia della tua salvezza,  sostienimi con uno spirito generoso."],
[51015,"Insegnerò ai ribelli le tue vie  e i peccatori a te ritorneranno."],
[51016,"Liberami dal sangue, o Dio, Dio mia salvezza:  la mia lingua esalterà la tua giustizia."],
[51017,"Signore, apri le mie labbra  e la mia bocca proclami la tua lode."],
[51018,"Tu non gradisci il sacrificio;  se offro olocausti, tu non li accetti."],
[51019,"Uno spirito contrito è sacrificio a Dio;  un cuore contrito e affranto tu, o Dio, non disprezzi."],
[51020,"Nella tua bontà fa' grazia a Sion,  ricostruisci le mura di Gerusalemme."],
[51021,"Allora gradirai i sacrifici legittimi,  l'olocausto e l'intera oblazione;  allora immoleranno vittime sopra il tuo altare."],
[52001,"Al maestro del coro. Maskil. Di Davide."],
[52002,"Quando l'idumeo Doeg andò da Saul per informarlo e dirgli: \"Davide è entrato in casa di Achimelec\"."],
[52003,"Perché ti vanti del male, o prepotente?  Dio è fedele ogni giorno."],
[52004,"Tu escogiti insidie;  la tua lingua è come lama affilata,  o artefice d'inganni!"],
[52005,"Tu ami il male invece del bene,  la menzogna invece della giustizia."],
[52006,"Tu ami ogni parola che distrugge,  o lingua d'inganno."],
[52007,"Perciò Dio ti demolirà per sempre,  ti spezzerà e ti strapperà dalla tenda  e ti sradicherà dalla terra dei viventi."],
[52008,"I giusti vedranno e avranno timore  e di lui rideranno:"],
[52009,"\"Ecco l'uomo che non ha posto Dio come sua fortezza,  ma ha confidato nella sua grande ricchezza  e si è fatto forte delle sue insidie\"."],
[52010,"Ma io, come olivo verdeggiante nella casa di Dio,  confido nella fedeltà di Dio  in eterno e per sempre."],
[52011,"Voglio renderti grazie in eterno  per quanto hai operato;  spero nel tuo nome, perché è buono,  davanti ai tuoi fedeli."],
[53001,"Al maestro del coro. Su \"Macalat\". Maskil. Di Davide."],
[53002,"Lo stolto pensa: \"Dio non c'è\".  Sono corrotti, fanno cose abominevoli:  non c'è chi agisca bene."],
[53003,"Dio dal cielo si china sui figli dell'uomo  per vedere se c'è un uomo saggio,  uno che cerchi Dio."],
[53004,"Sono tutti traviati, tutti corrotti;  non c'è chi agisca bene, neppure uno."],
[53005,"Non impareranno dunque tutti i malfattori  che divorano il mio popolo come il pane  e non invocano Dio?"],
[53006,"Ecco, hanno tremato di spavento  là dove non c'era da tremare.  Sì, Dio ha disperso le ossa degli aggressori,  sono confusi perché Dio li ha respinti."],
[53007,"Chi manderà da Sion la salvezza d'Israele?  Quando Dio ristabilirà la sorte del suo popolo,  esulterà Giacobbe e gioirà Israele."],
[54001,"Al maestro del coro. Per strumenti a corda. Maskil. Di Davide."],
[54002,"Dopo che gli abitanti di Zif andarono da Saul a dirgli: \"Ecco, Davide se ne sta nascosto presso di noi\"."],
[54003,"Dio, per il tuo nome salvami,  per la tua potenza rendimi giustizia."],
[54004,"Dio, ascolta la mia preghiera,  porgi l'orecchio alle parole della mia bocca,"],
[54005,"poiché stranieri contro di me sono insorti  e prepotenti insidiano la mia vita;  non pongono Dio davanti ai loro occhi."],
[54006,"Ecco, Dio è il mio aiuto,  il Signore sostiene la mia vita."],
[54007,"Ricada il male sui miei nemici,  nella tua fedeltà annientali."],
[54008,"Ti offrirò un sacrificio spontaneo,  loderò il tuo nome, Signore, perché è buono;"],
[54009,"da ogni angoscia egli mi ha liberato  e il mio occhio ha guardato dall'alto i miei nemici."],
[55001,"Al maestro del coro. Per strumenti a corda. Maskil. Di Davide."],
[55002,"Porgi l'orecchio, Dio, alla mia preghiera,  non nasconderti di fronte alla mia supplica."],
[55003,"Dammi ascolto e rispondimi;  mi agito ansioso e sono sconvolto"],
[55004,"dalle grida del nemico, dall'oppressione del malvagio.  Mi rovesciano addosso cattiveria  e con ira mi aggrediscono."],
[55005,"Dentro di me si stringe il mio cuore,  piombano su di me terrori di morte."],
[55006,"Mi invadono timore e tremore  e mi ricopre lo sgomento."],
[55007,"Dico: \"Chi mi darà ali come di colomba  per volare e trovare riposo?"],
[55008,"Ecco, errando, fuggirei lontano,  abiterei nel deserto."],
[55009,"In fretta raggiungerei un riparo  dalla furia del vento, dalla bufera\"."],
[55010,"Disperdili, Signore, confondi le loro lingue.  Ho visto nella città violenza e discordia:"],
[55011,"giorno e notte fanno la ronda sulle sue mura;  in mezzo ad essa cattiveria e dolore,"],
[55012,"in mezzo ad essa insidia,  e non cessano nelle sue piazze sopruso e inganno."],
[55013,"Se mi avesse insultato un nemico,  l'avrei sopportato;  se fosse insorto contro di me un avversario,  da lui mi sarei nascosto."],
[55014,"Ma tu, mio compagno,  mio intimo amico,"],
[55015,"legato a me da dolce confidenza!  Camminavamo concordi verso la casa di Dio."],
[55016,"Li sorprenda improvvisa la morte,  scendano vivi negli inferi,  perché il male è nelle loro case e nel loro cuore."],
[55017,"Io invoco Dio  e il Signore mi salva."],
[55018,"Di sera, al mattino, a mezzogiorno  vivo nell'ansia e sospiro,  ma egli ascolta la mia voce;"],
[55019,"in pace riscatta la mia vita  da quelli che mi combattono:  sono tanti i miei avversari."],
[55020,"Dio ascolterà e li umilierà,  egli che domina da sempre;  essi non cambiano e non temono Dio."],
[55021,"Ognuno ha steso la mano contro i suoi amici,  violando i suoi patti."],
[55022,"Più untuosa del burro è la sua bocca,  ma nel cuore ha la guerra;  più fluide dell'olio le sue parole,  ma sono pugnali sguainati."],
[55023,"Affida al Signore il tuo peso  ed egli ti sosterrà,  mai permetterà che il giusto vacilli."],
[55024,"Tu, o Dio, li sprofonderai nella fossa profonda,  questi uomini sanguinari e fraudolenti:  essi non giungeranno alla metà dei loro giorni.  Ma io, Signore, in te confido."],
[56001,"Al maestro del coro. Su \"Colomba dei terebinti lontani\". Di Davide. Miktam. Quando i Filistei lo tenevano prigioniero a Gat."],
[56002,"Pietà di me, o Dio, perché un uomo mi perseguita,  un aggressore tutto il giorno mi opprime."],
[56003,"Tutto il giorno mi perseguitano i miei nemici,  numerosi sono quelli che dall'alto mi combattono."],
[56004,"Nell'ora della paura  io in te confido."],
[56005,"In Dio, di cui lodo la parola,  in Dio confido, non avrò timore:  che cosa potrà farmi un essere di carne?"],
[56006,"Travisano tutto il giorno le mie parole,  ogni loro progetto su di me è per il male."],
[56007,"Congiurano, tendono insidie,  spiano i miei passi, per attentare alla mia vita."],
[56008,"Ripagali per tanta cattiveria!  Nella tua ira abbatti i popoli, o Dio."],
[56009,"I passi del mio vagare tu li hai contati,  nel tuo otre raccogli le mie lacrime:   non sono forse scritte nel tuo libro?"],
[56010,"Allora si ritireranno i miei nemici,  nel giorno in cui ti avrò invocato;  questo io so: che Dio è per me."],
[56011,"In Dio, di cui lodo la parola,  nel Signore, di cui lodo la parola,"],
[56012,"in Dio confido, non avrò timore:  che cosa potrà farmi un uomo?"],
[56013,"Manterrò, o Dio, i voti che ti ho fatto:  ti renderò azioni di grazie,"],
[56014,"perché hai liberato la mia vita dalla morte,  i miei piedi dalla caduta,  per camminare davanti a Dio  nella luce dei viventi."],
[57001,"Al maestro del coro. Su \"Non distruggere\". Di Davide. Miktam. Quando fuggì da Saul nella caverna."],
[57002,"Pietà di me, pietà di me, o Dio,  in te si rifugia l'anima mia;  all'ombra delle tue ali mi rifugio  finché l'insidia sia passata."],
[57003,"Invocherò Dio, l'Altissimo,  Dio che fa tutto per me."],
[57004,"Mandi dal cielo a salvarmi,  confonda chi vuole inghiottirmi;  Dio mandi il suo amore e la sua fedeltà."],
[57005,"In mezzo a leoni devo coricarmi,  infiammati di rabbia contro gli uomini!  I loro denti sono lance e frecce,  la loro lingua è spada affilata."],
[57006,"Innalzati sopra il cielo, o Dio,  su tutta la terra la tua gloria."],
[57007,"Hanno teso una rete ai miei piedi,  hanno piegato il mio collo,  hanno scavato davanti a me una fossa,  ma dentro vi sono caduti."],
[57008,"Saldo è il mio cuore, o Dio,  saldo è il mio cuore.  Voglio cantare, voglio inneggiare:"],
[57009,"svegliati, mio cuore,  svegliatevi, arpa e cetra,  voglio svegliare l'aurora."],
[57010,"Ti loderò fra i popoli, Signore,  a te canterò inni fra le nazioni:"],
[57011,"grande fino ai cieli è il tuo amore  e fino alle nubi la tua fedeltà."],
[57012,"Innalzati sopra il cielo, o Dio,  su tutta la terra la tua gloria."],
[58001,"Al maestro del coro. Su \"Non distruggere\". Di Davide. Miktam."],
[58002,"Rendete veramente giustizia, o potenti,  giudicate con equità gli uomini?"],
[58003,"No! Voi commettete iniquità con il cuore,  sulla terra le vostre mani soppesano violenza."],
[58004,"Sono traviati i malvagi fin dal seno materno,  sono pervertiti dalla nascita i mentitori."],
[58005,"Sono velenosi come un serpente,  come una vipera sorda che si tura le orecchie,"],
[58006,"che non segue la voce degli incantatori,  del mago abile nei sortilegi."],
[58007,"Spezzagli, o Dio, i denti nella bocca,  rompi, o Signore, le zanne dei leoni."],
[58008,"Si dissolvano come acqua che scorre,  come erba calpestata inaridiscano."],
[58009,"Passino come bava di lumaca che si scioglie,  come aborto di donna non vedano il sole!"],
[58010,"Prima che producano spine come il rovo,  siano bruciati vivi, la collera li travolga."],
[58011,"Il giusto godrà nel vedere la vendetta,  laverà i piedi nel sangue dei malvagi."],
[58012,"Gli uomini diranno: \"C'è un guadagno per il giusto,  c'è un Dio che fa giustizia sulla terra!\"."],
[59001,"Al maestro del coro. Su \"Non distruggere\". Di Davide. Miktam. Quando Saul mandò uomini a sorvegliare la casa e a ucciderlo."],
[59002,"Liberami dai nemici, mio Dio,  difendimi dai miei aggressori."],
[59003,"Liberami da chi fa il male,  salvami da chi sparge sangue."],
[59004,"Ecco, insidiano la mia vita,  contro di me congiurano i potenti.  Non c'è delitto in me, non c'è peccato, Signore;"],
[59005,"senza mia colpa accorrono e si schierano.  Svegliati, vienimi incontro e guarda."],
[59006,"Tu, Signore, Dio degli eserciti, Dio d'Israele,  alzati a punire tutte le genti;  non avere pietà dei perfidi traditori."],
[59007,"Ritornano a sera e ringhiano come cani,  si aggirano per la città."],
[59008,"Eccoli, la bava alla bocca;  le loro labbra sono spade.  Dicono: \"Chi ci ascolta?\"."],
[59009,"Ma tu, Signore, ridi di loro,  ti fai beffe di tutte le genti."],
[59010,"Io veglio per te, mia forza,  perché Dio è la mia difesa."],
[59011,"Il mio Dio mi preceda con il suo amore;  Dio mi farà guardare dall'alto i miei nemici."],
[59012,"Non ucciderli, perché il mio popolo non dimentichi;  disperdili con la tua potenza e abbattili,  Signore, nostro scudo."],
[59013,"Peccato della loro bocca è la parola delle loro labbra;  essi cadono nel laccio del loro orgoglio,  per le bestemmie e le menzogne che pronunciano."],
[59014,"Annientali con furore,  annientali e più non esistano,  e sappiano che Dio governa in Giacobbe,  sino ai confini della terra."],
[59015,"Ritornano a sera e ringhiano come cani,  si aggirano per la città;"],
[59016,"ecco, vagano in cerca di cibo,  ringhiano se non possono saziarsi."],
[59017,"Ma io canterò la tua forza,  esalterò la tua fedeltà al mattino,  perché sei stato mia difesa,  mio rifugio nel giorno della mia angoscia."],
[59018,"O mia forza, a te voglio cantare,  poiché tu sei, o Dio, la mia difesa,  Dio della mia fedeltà."],
[60001,"Al maestro del coro. Su \"Il giglio della testimonianza\". Miktam. Di Davide. Da insegnare."],
[60002,"Quando uscì contro Aram Naharaim e contro Aram Soba e quando Ioab, nel ritorno, sconfisse gli Edomiti nella valle del Sale: dodicimila uomini."],
[60003,"Dio, tu ci hai respinti, ci hai messi in rotta,  ti sei sdegnato: ritorna a noi."],
[60004,"Hai fatto tremare la terra, l'hai squarciata:  risana le sue crepe, perché essa vacilla."],
[60005,"Hai messo a dura prova il tuo popolo,  ci hai fatto bere vino che stordisce."],
[60006,"Hai dato un segnale a quelli che ti temono,  perché fuggano lontano dagli archi."],
[60007,"Perché siano liberati i tuoi amici,  salvaci con la tua destra e rispondici!"],
[60008,"Dio ha parlato nel suo santuario:  \"Esulto e divido Sichem,  spartisco la valle di Succot."],
[60009,"Mio è Galaad, mio è Manasse,  Èfraim è l'elmo del mio capo,  Giuda lo scettro del mio comando."],
[60010,"Moab è il catino per lavarmi,  su Edom getterò i miei sandali,  il mio grido di vittoria sulla Filistea!\"."],
[60011,"Chi mi condurrà alla città fortificata,  chi potrà guidarmi fino al paese di Edom,"],
[60012,"se non tu, o Dio, che ci hai respinti  e più non esci, o Dio, con le nostre schiere?"],
[60013,"Nell'oppressione vieni in nostro aiuto,  perché vana è la salvezza dell'uomo."],
[60014,"Con Dio noi faremo prodezze,  egli calpesterà i nostri nemici."],
[61001,"Al maestro del coro. Per strumenti a corda. Di Davide."],
[61002,"Ascolta, o Dio, il mio grido,  sii attento alla mia preghiera."],
[61003,"Sull'orlo dell'abisso io t'invoco,  mentre sento che il cuore mi manca:  guidami tu sulla rupe per me troppo alta."],
[61004,"Per me sei diventato un rifugio,  una torre fortificata davanti al nemico."],
[61005,"Vorrei abitare nella tua tenda per sempre,  vorrei rifugiarmi all'ombra delle tue ali."],
[61006,"Tu, o Dio, hai accolto i miei voti,  mi hai dato l'eredità di chi teme il tuo nome."],
[61007,"Ai giorni del re aggiungi altri giorni,  per molte generazioni siano i suoi anni!"],
[61008,"Regni per sempre sotto gli occhi di Dio;  comanda che amore e fedeltà lo custodiscano."],
[61009,"Così canterò inni al tuo nome per sempre,  adempiendo i miei voti giorno per giorno."],
[62001,"Al maestro del coro. Su \"Iedutun\". Salmo. Di Davide."],
[62002,"Solo in Dio riposa l'anima mia:  da lui la mia salvezza."],
[62003,"Lui solo è mia roccia e mia salvezza,  mia difesa: mai potrò vacillare."],
[62004,"Fino a quando vi scaglierete contro un uomo,  per abbatterlo tutti insieme  come un muro cadente,  come un recinto che crolla?"],
[62005,"Tramano solo di precipitarlo dall'alto,  godono della menzogna.  Con la bocca benedicono,  nel loro intimo maledicono."],
[62006,"Solo in Dio riposa l'anima mia:  da lui la mia speranza."],
[62007,"Lui solo è mia roccia e mia salvezza,  mia difesa: non potrò vacillare."],
[62008,"In Dio è la mia salvezza e la mia gloria;  il mio riparo sicuro, il mio rifugio è in Dio."],
[62009,"Confida in lui, o popolo, in ogni tempo;  davanti a lui aprite il vostro cuore:  nostro rifugio è Dio."],
[62010,"Sì, sono un soffio i figli di Adamo,  una menzogna tutti gli uomini:  tutti insieme, posti sulla bilancia,  sono più lievi di un soffio."],
[62011,"Non confidate nella violenza,  non illudetevi della rapina;  alla ricchezza, anche se abbonda,  non attaccate il cuore."],
[62012,"Una parola ha detto Dio,  due ne ho udite:  la forza appartiene a Dio,"],
[62013,"tua è la fedeltà, Signore;  secondo le sue opere  tu ripaghi ogni uomo."],
[63001,"Salmo. Di Davide, quando era nel deserto di Giuda."],
[63002,"O Dio, tu sei il mio Dio,  dall'aurora io ti cerco,  ha sete di te l'anima mia,  desidera te la mia carne  in terra arida, assetata, senz'acqua."],
[63003,"Così nel santuario ti ho contemplato,  guardando la tua potenza e la tua gloria."],
[63004,"Poiché il tuo amore vale più della vita,  le mie labbra canteranno la tua lode."],
[63005,"Così ti benedirò per tutta la vita:  nel tuo nome alzerò le mie mani."],
[63006,"Come saziato dai cibi migliori,  con labbra gioiose ti loderà la mia bocca."],
[63007,"Quando nel mio letto di te mi ricordo  e penso a te nelle veglie notturne,"],
[63008,"a te che sei stato il mio aiuto,  esulto di gioia all'ombra delle tue ali."],
[63009,"A te si stringe l'anima mia:  la tua destra mi sostiene."],
[63010,"Ma quelli che cercano di rovinarmi  sprofondino sotto terra,"],
[63011,"siano consegnati in mano alla spada,  divengano preda di sciacalli."],
[63012,"Il re troverà in Dio la sua gioia;  si glorierà chi giura per lui,  perché ai mentitori verrà chiusa la bocca."],
[64001,"Al maestro del coro. Salmo. Di Davide."],
[64002,"Ascolta, o Dio, la voce del mio lamento,  dal terrore del nemico proteggi la mia vita."],
[64003,"Tienimi lontano dal complotto dei malvagi,  dal tumulto di chi opera il male."],
[64004,"Affilano la loro lingua come spada,  scagliano come frecce parole amare"],
[64005,"per colpire di nascosto l'innocente;  lo colpiscono all'improvviso e non hanno timore."],
[64006,"Si ostinano a fare il male,  progettano di nascondere tranelli;  dicono: \"Chi potrà vederli?\"."],
[64007,"Tramano delitti,  attuano le trame che hanno ordito;  l'intimo dell'uomo e il suo cuore: un abisso!"],
[64008,"Ma Dio li colpisce con le sue frecce:  all'improvviso sono feriti,"],
[64009,"la loro stessa lingua li manderà in rovina,  chiunque, al vederli, scuoterà la testa."],
[64010,"Allora ognuno sarà preso da timore,  annuncerà le opere di Dio  e saprà discernere il suo agire."],
[64011,"Il giusto gioirà nel Signore  e riporrà in lui la sua speranza:  si glorieranno tutti i retti di cuore."],
[65001,"Al maestro del coro. Salmo. Di Davide. Canto."],
[65002,"Per te il silenzio è lode, o Dio, in Sion,  a te si sciolgono i voti."],
[65003,"A te, che ascolti la preghiera,  viene ogni mortale."],
[65004,"Pesano su di noi le nostre colpe,  ma tu perdoni i nostri delitti."],
[65005,"Beato chi hai scelto perché ti stia vicino:  abiterà nei tuoi atri.  Ci sazieremo dei beni della tua casa,  delle cose sacre del tuo tempio."],
[65006,"Con i prodigi della tua giustizia,  tu ci rispondi, o Dio, nostra salvezza,  fiducia degli estremi confini della terra  e dei mari più lontani."],
[65007,"Tu rendi saldi i monti con la tua forza,  cinto di potenza."],
[65008,"Tu plachi il fragore del mare,  il fragore dei suoi flutti,  il tumulto dei popoli."],
[65009,"Gli abitanti degli estremi confini  sono presi da timore davanti ai tuoi segni:  tu fai gridare di gioia   le soglie dell'oriente e dell'occidente."],
[65010,"Tu visiti la terra e la disseti,  la ricolmi di ricchezze.  Il fiume di Dio è gonfio di acque;  tu prepari il frumento per gli uomini.    Così prepari la terra:"],
[65011,"ne irrighi i solchi, ne spiani le zolle,  la bagni con le piogge e benedici i suoi germogli."],
[65012,"Coroni l'anno con i tuoi benefici,  i tuoi solchi stillano abbondanza."],
[65013,"Stillano i pascoli del deserto  e le colline si cingono di esultanza."],
[65014,"I prati si coprono di greggi,  le valli si ammantano di messi:  gridano e cantano di gioia!"],
[66001,"Al maestro del coro. Canto. Salmo.  Acclamate Dio, voi tutti della terra,"],
[66002,"cantate la gloria del suo nome,  dategli gloria con la lode."],
[66003,"Dite a Dio: \"Terribili sono le tue opere!  Per la grandezza della tua potenza  ti lusingano i tuoi nemici."],
[66004,"A te si prostri tutta la terra,  a te canti inni, canti al tuo nome\"."],
[66005,"Venite e vedete le opere di Dio,  terribile nel suo agire sugli uomini."],
[66006,"Egli cambiò il mare in terraferma;  passarono a piedi il fiume:  per questo in lui esultiamo di gioia."],
[66007,"Con la sua forza domina in eterno,  il suo occhio scruta le genti;  contro di lui non si sollevino i ribelli."],
[66008,"Popoli, benedite il nostro Dio,  fate risuonare la voce della sua lode;"],
[66009,"è lui che ci mantiene fra i viventi  e non ha lasciato vacillare i nostri piedi."],
[66010,"O Dio, tu ci hai messi alla prova;  ci hai purificati come si purifica l'argento."],
[66011,"Ci hai fatto cadere in un agguato,  hai stretto i nostri fianchi in una morsa."],
[66012,"Hai fatto cavalcare uomini sopra le nostre teste;  siamo passati per il fuoco e per l'acqua,  poi ci hai fatto uscire verso l'abbondanza."],
[66013,"Entrerò nella tua casa con olocausti,  a te scioglierò i miei voti,"],
[66014,"pronunciati dalle mie labbra,  promessi dalla mia bocca  nel momento dell'angoscia."],
[66015,"Ti offrirò grassi animali in olocausto  con il fumo odoroso di arieti,  ti immolerò tori e capri."],
[66016,"Venite, ascoltate, voi tutti che temete Dio,  e narrerò quanto per me ha fatto."],
[66017,"A lui gridai con la mia bocca,  lo esaltai con la mia lingua."],
[66018,"Se nel mio cuore avessi cercato il male,  il Signore non mi avrebbe ascoltato."],
[66019,"Ma Dio ha ascoltato,  si è fatto attento alla voce della mia preghiera."],
[66020,"Sia benedetto Dio,  che non ha respinto la mia preghiera,  non mi ha negato la sua misericordia."],
[67001,"Al maestro del coro. Per strumenti a corda. Salmo. Canto."],
[67002,"Dio abbia pietà di noi e ci benedica,  su di noi faccia splendere il suo volto;"],
[67003,"perché si conosca sulla terra la tua via,  la tua salvezza fra tutte le genti."],
[67004,"Ti lodino i popoli, o Dio,  ti lodino i popoli tutti."],
[67005,"Gioiscano le nazioni e si rallegrino,  perché tu giudichi i popoli con rettitudine,  governi le nazioni sulla terra."],
[67006,"Ti lodino i popoli, o Dio,  ti lodino i popoli tutti."],
[67007,"La terra ha dato il suo frutto.  Ci benedica Dio, il nostro Dio,"],
[67008,"ci benedica Dio e lo temano  tutti i confini della terra."],
[68001,"Al maestro del coro. Di Davide. Salmo. Canto."],
[68002,"Sorga Dio e siano dispersi i suoi nemici  e fuggano davanti a lui quelli che lo odiano."],
[68003,"Come si dissolve il fumo, tu li dissolvi;  come si scioglie la cera di fronte al fuoco,  periscono i malvagi davanti a Dio."],
[68004,"I giusti invece si rallegrano,  esultano davanti a Dio  e cantano di gioia."],
[68005,"Cantate a Dio, inneggiate al suo nome,  appianate la strada a colui che cavalca le nubi:  Signore è il suo nome,  esultate davanti a lui."],
[68006,"Padre degli orfani e difensore delle vedove  è Dio nella sua santa dimora."],
[68007,"A chi è solo, Dio fa abitare una casa,  fa uscire con gioia i prigionieri.  Solo i ribelli dimorano in arida terra."],
[68008,"O Dio, quando uscivi davanti al tuo popolo,  quando camminavi per il deserto,"],
[68009,"tremò la terra, i cieli stillarono  davanti a Dio, quello del Sinai,  davanti a Dio, il Dio d'Israele."],
[68010,"Pioggia abbondante hai riversato, o Dio,  la tua esausta eredità tu hai consolidato"],
[68011,"e in essa ha abitato il tuo popolo,  in quella che, nella tua bontà,  hai reso sicura per il povero, o Dio."],
[68012,"Il Signore annuncia una notizia,  grande schiera sono le messaggere di vittoria:"],
[68013,"\"Fuggono, fuggono i re degli eserciti!  Nel campo, presso la casa, ci si divide la preda."],
[68014,"Non restate a dormire nei recinti!  Splendono d'argento le ali della colomba,  di riflessi d'oro le sue piume\"."],
[68015,"Quando l'Onnipotente là disperdeva i re,  allora nevicava sul Salmon."],
[68016,"Montagna eccelsa è il monte di Basan,  montagna dalle alte cime è il monte di Basan."],
[68017,"Perché invidiate, montagne dalle alte cime,  la montagna che Dio ha desiderato per sua dimora?  Il Signore l'abiterà per sempre."],
[68018,"I carri di Dio sono miriadi, migliaia gli arcieri:  il Signore è tra loro, sul Sinai, in santità."],
[68019,"Sei salito in alto e hai fatto prigionieri -   dagli uomini hai ricevuto tributi  e anche dai ribelli -,  perché là tu dimori, Signore Dio!"],
[68020,"Di giorno in giorno benedetto il Signore:  a noi Dio porta la salvezza."],
[68021,"Il nostro Dio è un Dio che salva;  al Signore Dio appartengono le porte della morte."],
[68022,"Sì, Dio schiaccerà il capo dei suoi nemici,  la testa dai lunghi capelli di chi percorre la via del delitto."],
[68023,"Ha detto il Signore: \"Da Basan li farò tornare,  li farò tornare dagli abissi del mare,"],
[68024,"perché il tuo piede si bagni nel sangue  e la lingua dei tuoi cani riceva la sua parte tra i nemici\"."],
[68025,"Appare il tuo corteo, Dio,  il corteo del mio Dio, del mio re, nel santuario."],
[68026,"Precedono i cantori, seguono i suonatori di cetra,  insieme a fanciulle che suonano tamburelli."],
[68027,"\"Benedite Dio nelle vostre assemblee,  benedite il Signore, voi della comunità d'Israele\"."],
[68028,"Ecco Beniamino, un piccolo che guida  i capi di Giuda, la loro schiera,  i capi di Zabulon, i capi di Neftali."],
[68029,"Mostra, o Dio, la tua forza,  conferma, o Dio, quanto hai fatto per noi!"],
[68030,"Per il tuo tempio, in Gerusalemme,  i re ti porteranno doni."],
[68031,"Minaccia la bestia del canneto,  quel branco di bufali, quell'esercito di tori,  che si prostrano a idoli d'argento;  disperdi i popoli che amano la guerra!"],
[68032,"Verranno i grandi dall'Egitto,  l'Etiopia tenderà le mani a Dio."],
[68033,"Regni della terra, cantate a Dio,  cantate inni al Signore,"],
[68034,"a colui che cavalca nei cieli, nei cieli eterni.  Ecco, fa sentire la sua voce, una voce potente!"],
[68035,"Riconoscete a Dio la sua potenza,  la sua maestà sopra Israele,  la sua potenza sopra le nubi."],
[68036,"Terribile tu sei, o Dio, nel tuo santuario.  È lui, il Dio d'Israele, che dà forza e vigore al suo popolo.  Sia benedetto Dio!"],
[69001,"Al maestro del coro. Su \"I gigli\". Di Davide."],
[69002,"Salvami, o Dio:  l'acqua mi giunge alla gola."],
[69003,"Affondo in un abisso di fango,  non ho nessun sostegno;  sono caduto in acque profonde  e la corrente mi travolge."],
[69004,"Sono sfinito dal gridare,  la mia gola è riarsa;  i miei occhi si consumano  nell'attesa del mio Dio."],
[69005,"Sono più numerosi dei capelli del mio capo  quelli che mi odiano senza ragione.  Sono potenti quelli che mi vogliono distruggere,  i miei nemici bugiardi:  quanto non ho rubato, dovrei forse restituirlo?"],
[69006,"Dio, tu conosci la mia stoltezza  e i miei errori non ti sono nascosti."],
[69007,"Chi spera in te, per colpa mia non sia confuso,  Signore, Dio degli eserciti;  per causa mia non si vergogni  chi ti cerca, Dio d'Israele."],
[69008,"Per te io sopporto l'insulto  e la vergogna mi copre la faccia;"],
[69009,"sono diventato un estraneo ai miei fratelli,  uno straniero per i figli di mia madre."],
[69010,"Perché mi divora lo zelo per la tua casa,  gli insulti di chi ti insulta ricadono su di me."],
[69011,"Piangevo su di me nel digiuno,  ma sono stato insultato."],
[69012,"Ho indossato come vestito un sacco  e sono diventato per loro oggetto di scherno."],
[69013,"Sparlavano di me quanti sedevano alla porta,  gli ubriachi mi deridevano."],
[69014,"Ma io rivolgo a te la mia preghiera,  Signore, nel tempo della benevolenza.  O Dio, nella tua grande bontà, rispondimi,  nella fedeltà della tua salvezza."],
[69015,"Liberami dal fango, perché io non affondi,  che io sia liberato dai miei nemici e dalle acque profonde."],
[69016,"Non mi travolga la corrente,  l'abisso non mi sommerga,  la fossa non chiuda su di me la sua bocca."],
[69017,"Rispondimi, Signore, perché buono è il tuo amore;  volgiti a me nella tua grande tenerezza."],
[69018,"Non nascondere il volto al tuo servo;  sono nell'angoscia: presto, rispondimi!"],
[69019,"Avvicinati a me, riscattami,  liberami a causa dei miei nemici."],
[69020,"Tu sai quanto sono stato insultato:  quanto disonore, quanta vergogna!  Sono tutti davanti a te i miei avversari."],
[69021,"L'insulto ha spezzato il mio cuore  e mi sento venir meno.  Mi aspettavo compassione, ma invano,  consolatori, ma non ne ho trovati."],
[69022,"Mi hanno messo veleno nel cibo  e quando avevo sete mi hanno dato aceto."],
[69023,"La loro tavola sia per loro una trappola,  un'insidia i loro banchetti."],
[69024,"Si offuschino i loro occhi e più non vedano:  sfibra i loro fianchi per sempre."],
[69025,"Riversa su di loro il tuo sdegno,  li raggiunga la tua ira ardente."],
[69026,"Il loro accampamento sia desolato,  senza abitanti la loro tenda;"],
[69027,"perché inseguono colui che hai percosso,  aggiungono dolore a chi tu hai ferito."],
[69028,"Aggiungi per loro colpa su colpa  e non possano appellarsi alla tua giustizia."],
[69029,"Dal libro dei viventi siano cancellati  e non siano iscritti tra i giusti."],
[69030,"Io sono povero e sofferente:  la tua salvezza, Dio, mi ponga al sicuro."],
[69031,"Loderò il nome di Dio con un canto,  lo magnificherò con un ringraziamento,"],
[69032,"che per il Signore è meglio di un toro,  di un torello con corna e zoccoli."],
[69033,"Vedano i poveri e si rallegrino;  voi che cercate Dio, fatevi coraggio,"],
[69034,"perché il Signore ascolta i miseri  e non disprezza i suoi che sono prigionieri."],
[69035,"A lui cantino lode i cieli e la terra,  i mari e quanto brulica in essi."],
[69036,"Perché Dio salverà Sion,  ricostruirà le città di Giuda:  vi abiteranno e ne riavranno il possesso."],
[69037,"La stirpe dei suoi servi ne sarà erede  e chi ama il suo nome vi porrà dimora."],
[70001,"Al maestro del coro. Di Davide. Per fare memoria."],
[70002,"O Dio, vieni a salvarmi,  Signore, vieni presto in mio aiuto."],
[70003,"Siano svergognati e confusi  quanti attentano alla mia vita.  Retrocedano, coperti d'infamia,  quanti godono della mia rovina."],
[70004,"Se ne tornino indietro pieni di vergogna  quelli che mi dicono: \"Ti sta bene!\"."],
[70005,"Esultino e gioiscano in te  quelli che ti cercano;  dicano sempre: \"Dio è grande!\"  quelli che amano la tua salvezza."],
[70006,"Ma io sono povero e bisognoso:  Dio, affrettati verso di me.  Tu sei mio aiuto e mio liberatore:  Signore, non tardare."],
[71001,"In te, Signore, mi sono rifugiato,  mai sarò deluso."],
[71002,"Per la tua giustizia, liberami e difendimi,  tendi a me il tuo orecchio e salvami."],
[71003,"Sii tu la mia roccia,  una dimora sempre accessibile;  hai deciso di darmi salvezza:  davvero mia rupe e mia fortezza tu sei!"],
[71004,"Mio Dio, liberami dalle mani del malvagio,  dal pugno dell'uomo violento e perverso."],
[71005,"Sei tu, mio Signore, la mia speranza,  la mia fiducia, Signore, fin dalla mia giovinezza."],
[71006,"Su di te mi appoggiai fin dal grembo materno,  dal seno di mia madre sei tu il mio sostegno:  a te la mia lode senza fine."],
[71007,"Per molti ero un prodigio,  ma eri tu il mio rifugio sicuro."],
[71008,"Della tua lode è piena la mia bocca:  tutto il giorno canto il tuo splendore."],
[71009,"Non gettarmi via nel tempo della vecchiaia,  non abbandonarmi quando declinano le mie forze."],
[71010,"Contro di me parlano i miei nemici,  coloro che mi spiano congiurano insieme"],
[71011,"e dicono: \"Dio lo ha abbandonato,  inseguitelo, prendetelo: nessuno lo libera!\"."],
[71012,"O Dio, da me non stare lontano:  Dio mio, vieni presto in mio aiuto."],
[71013,"Siano svergognati e annientati quanti mi accusano,  siano coperti di insulti e d'infamia  quanti cercano la mia rovina."],
[71014,"Io, invece, continuo a sperare;  moltiplicherò le tue lodi."],
[71015,"La mia bocca racconterà la tua giustizia,  ogni giorno la tua salvezza,  che io non so misurare."],
[71016,"Verrò a cantare le imprese del Signore Dio:  farò memoria della tua giustizia, di te solo."],
[71017,"Fin dalla giovinezza, o Dio, mi hai istruito  e oggi ancora proclamo le tue meraviglie."],
[71018,"Venuta la vecchiaia e i capelli bianchi,  o Dio, non abbandonarmi,  fino a che io annunci la tua potenza,  a tutte le generazioni le tue imprese."],
[71019,"La tua giustizia, Dio, è alta come il cielo.  Tu hai fatto cose grandi: chi è come te, o Dio?"],
[71020,"Molte angosce e sventure mi hai fatto vedere:  tu mi darai ancora vita,  mi farai risalire dagli abissi della terra,"],
[71021,"accrescerai il mio onore  e tornerai a consolarmi."],
[71022,"Allora io ti renderò grazie al suono dell'arpa,  per la tua fedeltà, o mio Dio,  a te canterò sulla cetra, o Santo d'Israele."],
[71023,"Cantando le tue lodi esulteranno le mie labbra  e la mia vita, che tu hai riscattato."],
[71024,"Allora la mia lingua tutto il giorno  mediterà la tua giustizia.  Sì, saranno svergognati e confusi  quelli che cercano la mia rovina."],
[72001,"Di Salomone.  O Dio, affida al re il tuo diritto,  al figlio di re la tua giustizia;"],
[72002,"egli giudichi il tuo popolo secondo giustizia  e i tuoi poveri secondo il diritto."],
[72003,"Le montagne portino pace al popolo  e le colline giustizia."],
[72004,"Ai poveri del popolo renda giustizia,  salvi i figli del misero  e abbatta l'oppressore."],
[72005,"Ti faccia durare quanto il sole,  come la luna, di generazione in generazione."],
[72006,"Scenda come pioggia sull'erba,  come acqua che irrora la terra."],
[72007,"Nei suoi giorni fiorisca il giusto  e abbondi la pace,  finché non si spenga la luna."],
[72008,"E domini da mare a mare,  dal fiume sino ai confini della terra."],
[72009,"A lui si pieghino le tribù del deserto,  mordano la polvere i suoi nemici."],
[72010,"I re di Tarsis e delle isole portino tributi,  i re di Saba e di Seba offrano doni."],
[72011,"Tutti i re si prostrino a lui,  lo servano tutte le genti."],
[72012,"Perché egli libererà il misero che invoca  e il povero che non trova aiuto."],
[72013,"Abbia pietà del debole e del misero  e salvi la vita dei miseri."],
[72014,"Li riscatti dalla violenza e dal sopruso,  sia prezioso ai suoi occhi il loro sangue."],
[72015,"Viva e gli sia dato oro di Arabia,  si preghi sempre per lui,  sia benedetto ogni giorno."],
[72016,"Abbondi il frumento nel paese,  ondeggi sulle cime dei monti;  il suo frutto fiorisca come il Libano,  la sua messe come l'erba dei campi."],
[72017,"Il suo nome duri in eterno,  davanti al sole germogli il suo nome.  In lui siano benedette tutte le stirpi della terra  e tutte le genti lo dicano beato."],
[72018,"Benedetto il Signore, Dio d'Israele:  egli solo compie meraviglie."],
[72019,"E benedetto il suo nome glorioso per sempre:  della sua gloria sia piena tutta la terra.  Amen, amen."],
[72020,"Qui finiscono le preghiere di Davide, figlio di Iesse ."],
[73001,"Salmo. Di Asaf.  Quanto è buono Dio con gli uomini retti,  Dio con i puri di cuore!"],
[73002,"Ma io per poco non inciampavo,  quasi vacillavano i miei passi,"],
[73003,"perché ho invidiato i prepotenti,  vedendo il successo dei malvagi."],
[73004,"Fino alla morte infatti non hanno sofferenze  e ben pasciuto è il loro ventre."],
[73005,"Non si trovano mai nell'affanno dei mortali  e non sono colpiti come gli altri uomini."],
[73006,"Dell'orgoglio si fanno una collana  e indossano come abito la violenza."],
[73007,"I loro occhi sporgono dal grasso,  dal loro cuore escono follie."],
[73008,"Scherniscono e parlano con malizia,  parlano dall'alto con prepotenza."],
[73009,"Aprono la loro bocca fino al cielo  e la loro lingua percorre la terra."],
[73010,"Perciò il loro popolo li segue  e beve la loro acqua in abbondanza."],
[73011,"E dicono: \"Dio, come può saperlo?  L'Altissimo, come può conoscerlo?\"."],
[73012,"Ecco, così sono i malvagi:  sempre al sicuro, ammassano ricchezze."],
[73013,"Invano dunque ho conservato puro il mio cuore,  e ho lavato nell'innocenza le mie mani!"],
[73014,"Perché sono colpito tutto il giorno  e fin dal mattino sono castigato?"],
[73015,"Se avessi detto: \"Parlerò come loro\",  avrei tradito la generazione dei tuoi figli."],
[73016,"Riflettevo per comprendere questo  ma fu una fatica ai miei occhi,"],
[73017,"finché non entrai nel santuario di Dio  e compresi quale sarà la loro fine."],
[73018,"Ecco, li poni in luoghi scivolosi,  li fai cadere in rovina."],
[73019,"Sono distrutti in un istante!  Sono finiti, consumati dai terrori!"],
[73020,"Come un sogno al risveglio, Signore,  così, quando sorgi, fai svanire la loro immagine."],
[73021,"Quando era amareggiato il mio cuore  e i miei reni trafitti dal dolore,"],
[73022,"io ero insensato e non capivo,  stavo davanti a te come una bestia."],
[73023,"Ma io sono sempre con te:  tu mi hai preso per la mano destra."],
[73024,"Mi guiderai secondo i tuoi disegni  e poi mi accoglierai nella gloria."],
[73025,"Chi avrò per me nel cielo?  Con te non desidero nulla sulla terra."],
[73026,"Vengono meno la mia carne e il mio cuore;  ma Dio è roccia del mio cuore,  mia parte per sempre."],
[73027,"Ecco, si perderà chi da te si allontana;  tu distruggi chiunque ti è infedele."],
[73028,"Per me, il mio bene è stare vicino a Dio;  nel Signore Dio ho posto il mio rifugio,  per narrare tutte le tue opere."],
[74001,"Maskil. Di Asaf.  O Dio, perché ci respingi per sempre,  fumante di collera  contro il gregge del tuo pascolo?"],
[74002,"Ricordati della comunità  che ti sei acquistata nei tempi antichi.  Hai riscattato la tribù che è tua proprietà,  il monte Sion, dove hai preso dimora."],
[74003,"Volgi i tuoi passi a queste rovine eterne:  il nemico ha devastato tutto nel santuario."],
[74004,"Ruggirono i tuoi avversari nella tua assemblea,  issarono le loro bandiere come insegna."],
[74005,"Come gente che s'apre un varco verso l'alto  con la scure nel folto della selva,"],
[74006,"con l'ascia e con le mazze  frantumavano le sue porte."],
[74007,"Hanno dato alle fiamme il tuo santuario,  hanno profanato e demolito la dimora del tuo nome;"],
[74008,"pensavano: \"Distruggiamoli tutti\".  Hanno incendiato nel paese tutte le dimore di Dio."],
[74009,"Non vediamo più le nostre bandiere,  non ci sono più profeti  e tra noi nessuno sa fino a quando."],
[74010,"Fino a quando, o Dio, insulterà l'avversario?  Il nemico disprezzerà per sempre il tuo nome?"],
[74011,"Perché ritiri la tua mano  e trattieni in seno la tua destra?"],
[74012,"Eppure Dio è nostro re dai tempi antichi,  ha operato la salvezza nella nostra terra."],
[74013,"Tu con potenza hai diviso il mare,  hai spezzato la testa dei draghi sulle acque."],
[74014,"Tu hai frantumato le teste di Leviatan,  lo hai dato in pasto a un branco di belve."],
[74015,"Tu hai fatto scaturire fonti e torrenti,  tu hai inaridito fiumi perenni."],
[74016,"Tuo è il giorno e tua è la notte,  tu hai fissato la luna e il sole;"],
[74017,"tu hai stabilito i confini della terra,  l'estate e l'inverno tu li hai plasmati."],
[74018,"Ricordati di questo:  il nemico ha insultato il Signore,  un popolo stolto ha disprezzato il tuo nome."],
[74019,"Non abbandonare ai rapaci la vita della tua tortora,  non dimenticare per sempre la vita dei tuoi poveri."],
[74020,"Volgi lo sguardo alla tua alleanza;  gli angoli della terra sono covi di violenza."],
[74021,"L'oppresso non ritorni confuso,  il povero e il misero lodino il tuo nome."],
[74022,"Àlzati, o Dio, difendi la mia causa,  ricorda che lo stolto ti insulta tutto il giorno."],
[74023,"Non dimenticare il clamore dei tuoi nemici;  il tumulto dei tuoi avversari cresce senza fine."],
[75001,"Al maestro del coro. Su \"Non distruggere\". Salmo. Di Asaf. Canto."],
[75002,"Noi ti rendiamo grazie, o Dio, ti rendiamo grazie:  invocando il tuo nome, raccontiamo le tue meraviglie."],
[75003,"Sì, nel tempo da me stabilito  io giudicherò con rettitudine."],
[75004,"Tremi pure la terra con i suoi abitanti:  io tengo salde le sue colonne."],
[75005,"Dico a chi si vanta: \"Non vantatevi!\",  e ai malvagi: \"Non alzate la fronte!\"."],
[75006,"Non alzate la fronte contro il cielo,  non parlate con aria insolente."],
[75007,"Né dall'oriente né dall'occidente  né dal deserto viene l'esaltazione,"],
[75008,"perché Dio è giudice:  è lui che abbatte l'uno ed esalta l'altro."],
[75009,"Il Signore infatti tiene in mano una coppa,  colma di vino drogato.  Egli ne versa: fino alla feccia lo dovranno sorbire,  ne berranno tutti i malvagi della terra."],
[75010,"Ma io ne parlerò per sempre,  canterò inni al Dio di Giacobbe."],
[75011,"Piegherò la fronte dei malvagi,  s'innalzerà la fronte dei giusti."],
[76001,"Al maestro del coro. Per strumenti a corda. Salmo. Di Asaf. Canto."],
[76002,"Dio si è fatto conoscere in Giuda,  in Israele è grande il suo nome."],
[76003,"È in Salem la sua tenda,  in Sion la sua dimora."],
[76004,"Là spezzò le saette dell'arco,  lo scudo, la spada, la guerra."],
[76005,"Splendido tu sei,   magnifico su montagne di preda."],
[76006,"Furono spogliati i valorosi,  furono colti dal sonno,  nessun prode ritrovava la sua mano."],
[76007,"Dio di Giacobbe, alla tua minaccia  si paralizzano carri e cavalli."],
[76008,"Tu sei davvero terribile;  chi ti resiste quando si scatena la tua ira?"],
[76009,"Dal cielo hai fatto udire la sentenza:  sbigottita tace la terra,"],
[76010,"quando Dio si alza per giudicare,  per salvare tutti i poveri della terra."],
[76011,"Persino la collera dell'uomo ti dà gloria;  gli scampati dalla collera ti fanno festa."],
[76012,"Fate voti al Signore, vostro Dio, e adempiteli,  quanti lo circondano portino doni al Terribile,"],
[76013,"a lui che toglie il respiro ai potenti,  che è terribile per i re della terra."],
[77001,"Al maestro del coro. Su \"Iedutun\". Di Asaf. Salmo."],
[77002,"La mia voce verso Dio: io grido aiuto!  La mia voce verso Dio, perché mi ascolti."],
[77003,"Nel giorno della mia angoscia io cerco il Signore,  nella notte le mie mani sono tese e non si stancano;  l'anima mia rifiuta di calmarsi."],
[77004,"Mi ricordo di Dio e gemo,  medito e viene meno il mio spirito."],
[77005,"Tu trattieni dal sonno i miei occhi,  sono turbato e incapace di parlare."],
[77006,"Ripenso ai giorni passati,  ricordo gli anni lontani."],
[77007,"Un canto nella notte mi ritorna nel cuore:  medito e il mio spirito si va interrogando."],
[77008,"Forse il Signore ci respingerà per sempre,  non sarà mai più benevolo con noi?"],
[77009,"È forse cessato per sempre il suo amore,  è finita la sua promessa per sempre?"],
[77010,"Può Dio aver dimenticato la pietà,  aver chiuso nell'ira la sua misericordia?"],
[77011,"E ho detto: \"Questo è il mio tormento:  è mutata la destra dell'Altissimo\"."],
[77012,"Ricordo i prodigi del Signore,  sì, ricordo le tue meraviglie di un tempo."],
[77013,"Vado considerando le tue opere,  medito tutte le tue prodezze."],
[77014,"O Dio, santa è la tua via;  quale dio è grande come il nostro Dio?"],
[77015,"Tu sei il Dio che opera meraviglie,  manifesti la tua forza fra i popoli."],
[77016,"Hai riscattato il tuo popolo con il tuo braccio,  i figli di Giacobbe e di Giuseppe."],
[77017,"Ti videro le acque, o Dio,  ti videro le acque e ne furono sconvolte;  sussultarono anche gli abissi."],
[77018,"Le nubi rovesciavano acqua,  scoppiava il tuono nel cielo;  le tue saette guizzavano."],
[77019,"Il boato dei tuoi tuoni nel turbine,  le tue folgori rischiaravano il mondo;  tremava e si scuoteva la terra."],
[77020,"Sul mare la tua via,  i tuoi sentieri sulle grandi acque,  ma le tue orme non furono riconosciute."],
[77021,"Guidasti come un gregge il tuo popolo  per mano di Mosè e di Aronne."],
[78001,"Maskil. Di Asaf.  Ascolta, popolo mio, la mia legge,  porgi l'orecchio alle parole della mia bocca."],
[78002,"Aprirò la mia bocca con una parabola,  rievocherò gli enigmi dei tempi antichi."],
[78003,"Ciò che abbiamo udito e conosciuto  e i nostri padri ci hanno raccontato"],
[78004,"non lo terremo nascosto ai nostri figli,  raccontando alla generazione futura  le azioni gloriose e potenti del Signore  e le meraviglie che egli ha compiuto."],
[78005,"Ha stabilito un insegnamento in Giacobbe,  ha posto una legge in Israele,  che ha comandato ai nostri padri  di far conoscere ai loro figli,"],
[78006,"perché la conosca la generazione futura,  i figli che nasceranno.  Essi poi si alzeranno a raccontarlo ai loro figli,"],
[78007,"perché ripongano in Dio la loro fiducia  e non dimentichino le opere di Dio,  ma custodiscano i suoi comandi."],
[78008,"Non siano come i loro padri,  generazione ribelle e ostinata,  generazione dal cuore incostante  e dallo spirito infedele a Dio."],
[78009,"I figli di Èfraim, arcieri valorosi,  voltarono le spalle nel giorno della battaglia."],
[78010,"Non osservarono l'alleanza di Dio  e si rifiutarono di camminare nella sua legge."],
[78011,"Dimenticarono le sue opere,  le meraviglie che aveva loro mostrato."],
[78012,"Cose meravigliose aveva fatto davanti ai loro padri  nel paese d'Egitto, nella regione di Tanis."],
[78013,"Divise il mare e li fece passare,  e fermò le acque come un argine."],
[78014,"Li guidò con una nube di giorno  e tutta la notte con un bagliore di fuoco."],
[78015,"Spaccò rocce nel deserto  e diede loro da bere come dal grande abisso."],
[78016,"Fece sgorgare ruscelli dalla rupe  e scorrere l'acqua a fiumi."],
[78017,"Eppure continuarono a peccare contro di lui,  a ribellarsi all'Altissimo in luoghi aridi."],
[78018,"Nel loro cuore tentarono Dio,  chiedendo cibo per la loro gola."],
[78019,"Parlarono contro Dio,  dicendo: \"Sarà capace Dio  di preparare una tavola nel deserto?\"."],
[78020,"Certo! Egli percosse la rupe  e ne scaturì acqua e strariparono torrenti.  \"Saprà dare anche pane  o procurare carne al suo popolo?\"."],
[78021,"Perciò il Signore udì e ne fu adirato;  un fuoco divampò contro Giacobbe  e la sua ira si levò contro Israele,"],
[78022,"perché non ebbero fede in Dio  e non confidarono nella sua salvezza."],
[78023,"Diede ordine alle nubi dall'alto  e aprì le porte del cielo;"],
[78024,"fece piovere su di loro la manna per cibo  e diede loro pane del cielo:"],
[78025,"l'uomo mangiò il pane dei forti;  diede loro cibo in abbondanza."],
[78026,"Scatenò nel cielo il vento orientale,  con la sua forza fece soffiare il vento australe;"],
[78027,"su di loro fece piovere carne come polvere  e uccelli come sabbia del mare,"],
[78028,"li fece cadere in mezzo ai loro accampamenti,  tutt'intorno alle loro tende."],
[78029,"Mangiarono fino a saziarsi  ed egli appagò il loro desiderio."],
[78030,"Il loro desiderio non era ancora scomparso,  avevano ancora il cibo in bocca,"],
[78031,"quando l'ira di Dio si levò contro di loro,  uccise i più robusti e abbatté i migliori d'Israele."],
[78032,"Con tutto questo, peccarono ancora  e non ebbero fede nelle sue meraviglie."],
[78033,"Allora consumò in un soffio i loro giorni  e i loro anni nel terrore."],
[78034,"Quando li uccideva, lo cercavano  e tornavano a rivolgersi a lui,"],
[78035,"ricordavano che Dio è la loro roccia  e Dio, l'Altissimo, il loro redentore;"],
[78036,"lo lusingavano con la loro bocca,  ma gli mentivano con la lingua:"],
[78037,"il loro cuore non era costante verso di lui  e non erano fedeli alla sua alleanza."],
[78038,"Ma lui, misericordioso, perdonava la colpa,  invece di distruggere.  Molte volte trattenne la sua ira  e non scatenò il suo furore;"],
[78039,"ricordava che essi sono di carne,  un soffio che va e non ritorna."],
[78040,"Quante volte si ribellarono a lui nel deserto,  lo rattristarono in quei luoghi solitari!"],
[78041,"Ritornarono a tentare Dio,  a esasperare il Santo d'Israele."],
[78042,"Non si ricordarono più della sua mano,  del giorno in cui li aveva riscattati dall'oppressione,"],
[78043,"quando operò in Egitto i suoi segni,  i suoi prodigi nella regione di Tanis."],
[78044,"Egli mutò in sangue i loro fiumi  e i loro ruscelli, perché non bevessero."],
[78045,"Mandò contro di loro tafani a divorarli  e rane a distruggerli."],
[78046,"Diede ai bruchi il loro raccolto,  alle locuste la loro fatica."],
[78047,"Devastò le loro vigne con la grandine,  i loro sicomori con la brina."],
[78048,"Consegnò alla peste il loro bestiame,  ai fulmini le loro greggi."],
[78049,"Scatenò contro di loro l'ardore della sua ira,  la collera, lo sdegno, la tribolazione,  e inviò messaggeri di sventure."],
[78050,"Spianò la strada alla sua ira:  non li risparmiò dalla morte  e diede in preda alla peste la loro vita."],
[78051,"Colpì ogni primogenito in Egitto,  nelle tende di Cam la primizia del loro vigore."],
[78052,"Fece partire come pecore il suo popolo  e li condusse come greggi nel deserto."],
[78053,"Li guidò con sicurezza e non ebbero paura,  ma i loro nemici li sommerse il mare."],
[78054,"Li fece entrare nei confini del suo santuario,  questo monte che la sua destra si è acquistato."],
[78055,"Scacciò davanti a loro le genti  e sulla loro eredità gettò la sorte,  facendo abitare nelle loro tende  le tribù d'Israele."],
[78056,"Ma essi lo tentarono,  si ribellarono a Dio, l'Altissimo,  e non osservarono i suoi insegnamenti."],
[78057,"Deviarono e tradirono come i loro padri,  fallirono come un arco allentato."],
[78058,"Lo provocarono con le loro alture sacre  e con i loro idoli lo resero geloso."],
[78059,"Dio udì e s'infiammò,  e respinse duramente Israele."],
[78060,"Abbandonò la dimora di Silo,  la tenda che abitava tra gli uomini;"],
[78061,"ridusse in schiavitù la sua forza,  il suo splendore in potere del nemico."],
[78062,"Diede il suo popolo in preda alla spada  e s'infiammò contro la sua eredità."],
[78063,"Il fuoco divorò i suoi giovani migliori,  le sue fanciulle non ebbero canti nuziali."],
[78064,"I suoi sacerdoti caddero di spada  e le loro vedove non fecero il lamento."],
[78065,"Ma poi il Signore si destò come da un sonno,  come un eroe assopito dal vino."],
[78066,"Colpì alle spalle i suoi avversari,  inflisse loro una vergogna eterna."],
[78067,"Rifiutò la tenda di Giuseppe,  non scelse la tribù di Èfraim,"],
[78068,"ma scelse la tribù di Giuda,  il monte Sion che egli ama."],
[78069,"Costruì il suo tempio alto come il cielo,  e come la terra, fondata per sempre."],
[78070,"Egli scelse Davide suo servo  e lo prese dagli ovili delle pecore."],
[78071,"Lo allontanò dalle pecore madri  per farne il pastore di Giacobbe, suo popolo,  d'Israele, sua eredità."],
[78072,"Fu per loro un pastore dal cuore integro  e li guidò con mano intelligente."],
[79001,"Salmo. Di Asaf.  O Dio, nella tua eredità sono entrate le genti:  hanno profanato il tuo santo tempio,  hanno ridotto Gerusalemme in macerie."],
[79002,"Hanno abbandonato i cadaveri dei tuoi servi  in pasto agli uccelli del cielo,  la carne dei tuoi fedeli agli animali selvatici."],
[79003,"Hanno versato il loro sangue come acqua  intorno a Gerusalemme  e nessuno seppelliva."],
[79004,"Siamo divenuti il disprezzo dei nostri vicini,  lo scherno e la derisione di chi ci sta intorno."],
[79005,"Fino a quando sarai adirato, Signore: per sempre?  Arderà come fuoco la tua gelosia?"],
[79006,"Riversa il tuo sdegno sulle genti che non ti riconoscono  e sui regni che non invocano il tuo nome,"],
[79007,"perché hanno divorato Giacobbe,  hanno devastato la sua dimora."],
[79008,"Non imputare a noi le colpe dei nostri antenati:  presto ci venga incontro la tua misericordia,  perché siamo così poveri!"],
[79009,"Aiutaci, o Dio, nostra salvezza,  per la gloria del tuo nome;  liberaci e perdona i nostri peccati  a motivo del tuo nome."],
[79010,"Perché le genti dovrebbero dire:  \"Dov'è il loro Dio?\".  Si conosca tra le genti, sotto i nostri occhi,  la vendetta per il sangue versato dei tuoi servi."],
[79011,"Giunga fino a te il gemito dei prigionieri;  con la grandezza del tuo braccio  salva i condannati a morte."],
[79012,"Fa' ricadere sette volte sui nostri vicini, dentro di loro,  l'insulto con cui ti hanno insultato, Signore."],
[79013,"E noi, tuo popolo e gregge del tuo pascolo,  ti renderemo grazie per sempre;  di generazione in generazione narreremo la tua lode."],
[80001,"Al maestro del coro. Su \"Il giglio della testimonianza\". Di Asaf. Salmo."],
[80002,"Tu, pastore d'Israele, ascolta,  tu che guidi Giuseppe come un gregge.  Seduto sui cherubini, risplendi"],
[80003,"davanti a Èfraim, Beniamino e Manasse.  Risveglia la tua potenza  e vieni a salvarci."],
[80004,"O Dio, fa' che ritorniamo,  fa' splendere il tuo volto e noi saremo salvi."],
[80005,"Signore, Dio degli eserciti,  fino a quando fremerai di sdegno  contro le preghiere del tuo popolo?"],
[80006,"Tu ci nutri con pane di lacrime,  ci fai bere lacrime in abbondanza."],
[80007,"Ci hai fatto motivo di contesa per i vicini  e i nostri nemici ridono di noi."],
[80008,"Dio degli eserciti, fa' che ritorniamo,  fa' splendere il tuo volto e noi saremo salvi."],
[80009,"Hai sradicato una vite dall'Egitto,  hai scacciato le genti e l'hai trapiantata."],
[80010,"Le hai preparato il terreno,  hai affondato le sue radici  ed essa ha riempito la terra."],
[80011,"La sua ombra copriva le montagne  e i suoi rami i cedri più alti."],
[80012,"Ha esteso i suoi tralci fino al mare,  arrivavano al fiume i suoi germogli."],
[80013,"Perché hai aperto brecce nella sua cinta  e ne fa vendemmia ogni passante?"],
[80014,"La devasta il cinghiale del bosco  e vi pascolano le bestie della campagna."],
[80015,"Dio degli eserciti, ritorna!  Guarda dal cielo e vedi  e visita questa vigna,"],
[80016,"proteggi quello che la tua destra ha piantato,  il figlio dell'uomo che per te hai reso forte."],
[80017,"È stata data alle fiamme, è stata recisa:  essi periranno alla minaccia del tuo volto."],
[80018,"Sia la tua mano sull'uomo della tua destra,  sul figlio dell'uomo che per te hai reso forte."],
[80019,"Da te mai più ci allontaneremo,  facci rivivere e noi invocheremo il tuo nome."],
[80020,"Signore, Dio degli eserciti, fa' che ritorniamo,  fa' splendere il tuo volto e noi saremo salvi."],
[81001,"Al maestro del coro. Su \"I torchi\". Di Asaf."],
[81002,"Esultate in Dio, nostra forza,  acclamate il Dio di Giacobbe!"],
[81003,"Intonate il canto e suonate il tamburello,  la cetra melodiosa con l'arpa."],
[81004,"Suonate il corno nel novilunio,  nel plenilunio, nostro giorno di festa."],
[81005,"Questo è un decreto per Israele,  un giudizio del Dio di Giacobbe,"],
[81006,"una testimonianza data a Giuseppe,  quando usciva dal paese d'Egitto.  Un linguaggio mai inteso io sento:"],
[81007,"\"Ho liberato dal peso la sua spalla,  le sue mani hanno deposto la cesta."],
[81008,"Hai gridato a me nell'angoscia  e io ti ho liberato;  nascosto nei tuoni ti ho dato risposta,  ti ho messo alla prova alle acque di Meriba."],
[81009,"Ascolta, popolo mio:  contro di te voglio testimoniare.  Israele, se tu mi ascoltassi!"],
[81010,"Non ci sia in mezzo a te un dio estraneo  e non prostrarti a un dio straniero."],
[81011,"Sono io il Signore, tuo Dio,  che ti ha fatto salire dal paese d'Egitto:  apri la tua bocca, la voglio riempire."],
[81012,"Ma il mio popolo non ha ascoltato la mia voce,  Israele non mi ha obbedito:"],
[81013,"l'ho abbandonato alla durezza del suo cuore.  Seguano pure i loro progetti!"],
[81014,"Se il mio popolo mi ascoltasse!  Se Israele camminasse per le mie vie!"],
[81015,"Subito piegherei i suoi nemici  e contro i suoi avversari volgerei la mia mano;"],
[81016,"quelli che odiano il Signore gli sarebbero sottomessi  e la loro sorte sarebbe segnata per sempre."],
[81017,"Lo nutrirei con fiore di frumento,  lo sazierei con miele dalla roccia\"."],
[82001,"Salmo. Di Asaf.  Dio presiede l'assemblea divina,  giudica in mezzo agli dei:"],
[82002,"\"Fino a quando emetterete sentenze ingiuste  e sosterrete la parte dei malvagi?"],
[82003,"Difendete il debole e l'orfano,  al povero e al misero fate giustizia!"],
[82004,"Salvate il debole e l'indigente,  liberatelo dalla mano dei malvagi!\"."],
[82005,"Non capiscono, non vogliono intendere,  camminano nelle tenebre;  vacillano tutte le fondamenta della terra."],
[82006,"Io ho detto: \"Voi siete dei,  siete tutti figli dell'Altissimo,"],
[82007,"ma certo morirete come ogni uomo,  cadrete come tutti i potenti\"."],
[82008,"Àlzati, o Dio, a giudicare la terra,  perché a te appartengono tutte le genti!"],
[83001,"Canto. Salmo. Di Asaf."],
[83002,"Dio, non startene muto,  non restare in silenzio e inerte, o Dio."],
[83003,"Vedi: i tuoi nemici sono in tumulto  e quelli che ti odiano alzano la testa."],
[83004,"Contro il tuo popolo tramano congiure  e cospirano contro i tuoi protetti."],
[83005,"Hanno detto: \"Venite, cancelliamoli come popolo  e più non si ricordi il nome d'Israele\"."],
[83006,"Hanno tramato insieme concordi,  contro di te hanno concluso un patto:"],
[83007,"le tende di Edom e gli Ismaeliti,  Moab e gli Agareni,"],
[83008,"Gebal, Ammon e Amalek,  la Filistea con gli abitanti di Tiro."],
[83009,"Anche l'Assiria è loro alleata  e dà man forte ai figli di Lot."],
[83010,"Trattali come Madian, come Sisara,  come Iabin al torrente Kison:"],
[83011,"essi furono distrutti a Endor,  divennero concime dei campi."],
[83012,"Rendi i loro principi come Oreb e Zeeb,  e come Zebach e come Salmunnà tutti i loro capi;"],
[83013,"essi dicevano:  \"I pascoli di Dio conquistiamoli per noi\"."],
[83014,"Mio Dio, rendili come un vortice,  come paglia che il vento disperde."],
[83015,"Come fuoco che incendia la macchia  e come fiamma che divampa sui monti,"],
[83016,"così tu incalzali con la tua bufera  e sgomentali con il tuo uragano."],
[83017,"Copri di vergogna i loro volti  perché cerchino il tuo nome, Signore."],
[83018,"Siano svergognati e tremanti per sempre,  siano confusi e distrutti;"],
[83019,"sappiano che il tuo nome è \"Signore\":  tu solo l'Altissimo su tutta la terra."],
[84001,"Al maestro del coro. Su \"I torchi\". Dei figli di Core. Salmo."],
[84002,"Quanto sono amabili le tue dimore,  Signore degli eserciti!"],
[84003,"L'anima mia anela  e desidera gli atri del Signore.  Il mio cuore e la mia carne  esultano nel Dio vivente."],
[84004,"Anche il passero trova una casa  e la rondine il nido  dove porre i suoi piccoli,  presso i tuoi altari,  Signore degli eserciti,  mio re e mio Dio."],
[84005,"Beato chi abita nella tua casa:  senza fine canta le tue lodi."],
[84006,"Beato l'uomo che trova in te il suo rifugio  e ha le tue vie nel suo cuore."],
[84007,"Passando per la valle del pianto  la cambia in una sorgente;  anche la prima pioggia  l'ammanta di benedizioni."],
[84008,"Cresce lungo il cammino il suo vigore,  finché compare davanti a Dio in Sion."],
[84009,"Signore, Dio degli eserciti, ascolta la mia preghiera,  porgi l'orecchio, Dio di Giacobbe."],
[84010,"Guarda, o Dio, colui che è il nostro scudo,  guarda il volto del tuo consacrato."],
[84011,"Sì, è meglio un giorno nei tuoi atri  che mille nella mia casa;  stare sulla soglia della casa del mio Dio  è meglio che abitare nelle tende dei malvagi."],
[84012,"Perché sole e scudo è il Signore Dio;  il Signore concede grazia e gloria,  non rifiuta il bene  a chi cammina nell'integrità."],
[84013,"Signore degli eserciti,  beato l'uomo che in te confida."],
[85001,"Al maestro del coro. Dei figli di Core. Salmo."],
[85002,"Sei stato buono, Signore, con la tua terra,  hai ristabilito la sorte di Giacobbe."],
[85003,"Hai perdonato la colpa del tuo popolo,  hai coperto ogni loro peccato."],
[85004,"Hai posto fine a tutta la tua collera,  ti sei distolto dalla tua ira ardente."],
[85005,"Ritorna a noi, Dio nostra salvezza,  e placa il tuo sdegno verso di noi."],
[85006,"Forse per sempre sarai adirato con noi,  di generazione in generazione riverserai la tua ira?"],
[85007,"Non tornerai tu a ridarci la vita,  perché in te gioisca il tuo popolo?"],
[85008,"Mostraci, Signore, la tua misericordia  e donaci la tua salvezza."],
[85009,"Ascolterò che cosa dice Dio, il Signore:  egli annuncia la pace  per il suo popolo, per i suoi fedeli,  per chi ritorna a lui con fiducia."],
[85010,"Sì, la sua salvezza è vicina a chi lo teme,  perché la sua gloria abiti la nostra terra."],
[85011,"Amore e verità s'incontreranno,  giustizia e pace si baceranno."],
[85012,"Verità germoglierà dalla terra  e giustizia si affaccerà dal cielo."],
[85013,"Certo, il Signore donerà il suo bene  e la nostra terra darà il suo frutto;"],
[85014,"giustizia camminerà davanti a lui:  i suoi passi tracceranno il cammino."],
[86001,"Supplica. Di Davide.  Signore, tendi l'orecchio, rispondimi,  perché io sono povero e misero."],
[86002,"Custodiscimi perché sono fedele;  tu, Dio mio, salva il tuo servo, che in te confida."],
[86003,"Pietà di me, Signore,  a te grido tutto il giorno."],
[86004,"Rallegra la vita del tuo servo,  perché a te, Signore, rivolgo l'anima mia."],
[86005,"Tu sei buono, Signore, e perdoni,  sei pieno di misericordia con chi t'invoca."],
[86006,"Porgi l'orecchio, Signore, alla mia preghiera  e sii attento alla voce delle mie suppliche."],
[86007,"Nel giorno dell'angoscia alzo a te il mio grido  perché tu mi rispondi."],
[86008,"Fra gli dei nessuno è come te, Signore,  e non c'è nulla come le tue opere."],
[86009,"Tutte le genti che hai creato verranno  e si prostreranno davanti a te, Signore,  per dare gloria al tuo nome."],
[86010,"Grande tu sei e compi meraviglie:  tu solo sei Dio."],
[86011,"Mostrami, Signore, la tua via,  perché nella tua verità io cammini;  tieni unito il mio cuore,  perché tema il tuo nome."],
[86012,"Ti loderò, Signore, mio Dio, con tutto il cuore  e darò gloria al tuo nome per sempre,"],
[86013,"perché grande con me è la tua misericordia:  hai liberato la mia vita dal profondo degli inferi."],
[86014,"O Dio, gli arroganti contro di me sono insorti   e una banda di prepotenti insidia la mia vita,  non pongono te davanti ai loro occhi."],
[86015,"Ma tu, Signore, Dio misericordioso e pietoso,  lento all'ira e ricco di amore e di fedeltà,"],
[86016,"volgiti a me e abbi pietà:  dona al tuo servo la tua forza,  salva il figlio della tua serva."],
[86017,"Dammi un segno di bontà;  vedano quelli che mi odiano e si vergognino,  perché tu, Signore, mi aiuti e mi consoli."],
[87001,"Dei figli di Core. Salmo. Canto.  Sui monti santi egli l'ha fondata;"],
[87002,"il Signore ama le porte di Sion  più di tutte le dimore di Giacobbe."],
[87003,"Di te si dicono cose gloriose,  città di Dio!"],
[87004,"Iscriverò Raab e Babilonia  fra quelli che mi riconoscono;  ecco Filistea, Tiro ed Etiopia:  là costui è nato."],
[87005,"Si dirà di Sion:  \"L'uno e l'altro in essa sono nati  e lui, l'Altissimo, la mantiene salda\"."],
[87006,"Il Signore registrerà nel libro dei popoli:  \"Là costui è nato\"."],
[87007,"E danzando canteranno:  \"Sono in te tutte le mie sorgenti\"."],
[88001,"Canto. Salmo. Dei figli di Core. Al maestro del coro. Sull'aria di \"Macalat leannot\". Maskil. Di Eman, l'Ezraita."],
[88002,"Signore, Dio della mia salvezza,  davanti a te grido giorno e notte."],
[88003,"Giunga fino a te la mia preghiera,  tendi l'orecchio alla mia supplica."],
[88004,"Io sono sazio di sventure,  la mia vita è sull'orlo degli inferi."],
[88005,"Sono annoverato fra quelli che scendono nella fossa,  sono come un uomo ormai senza forze."],
[88006,"Sono libero, ma tra i morti,  come gli uccisi stesi nel sepolcro,  dei quali non conservi più il ricordo,  recisi dalla tua mano."],
[88007,"Mi hai gettato nella fossa più profonda,  negli abissi tenebrosi."],
[88008,"Pesa su di me il tuo furore  e mi opprimi con tutti i tuoi flutti."],
[88009,"Hai allontanato da me i miei compagni,  mi hai reso per loro un orrore.  Sono prigioniero senza scampo,"],
[88010,"si consumano i miei occhi nel patire.  Tutto il giorno ti chiamo, Signore,  verso di te protendo le mie mani."],
[88011,"Compi forse prodigi per i morti?  O si alzano le ombre a darti lode?"],
[88012,"Si narra forse la tua bontà nel sepolcro,  la tua fedeltà nel regno della morte?"],
[88013,"Si conoscono forse nelle tenebre i tuoi prodigi,  la tua giustizia nella terra dell'oblio?"],
[88014,"Ma io, Signore, a te grido aiuto  e al mattino viene incontro a te la mia preghiera."],
[88015,"Perché, Signore, mi respingi?  Perché mi nascondi il tuo volto?"],
[88016,"Sin dall'infanzia sono povero e vicino alla morte,  sfinito sotto il peso dei tuoi terrori."],
[88017,"Sopra di me è passata la tua collera,  i tuoi spaventi mi hanno annientato,"],
[88018,"mi circondano come acqua tutto il giorno,  tutti insieme mi avvolgono."],
[88019,"Hai allontanato da me amici e conoscenti,  mi fanno compagnia soltanto le tenebre."],
[89001,"Maskil. Di Etan, l'Ezraita."],
[89002,"Canterò in eterno l'amore del Signore,  di generazione in generazione  farò conoscere con la mia bocca la tua fedeltà,"],
[89003,"perché ho detto: \"È un amore edificato per sempre;  nel cielo rendi stabile la tua fedeltà\"."],
[89004,"\"Ho stretto un'alleanza con il mio eletto,  ho giurato a Davide, mio servo."],
[89005,"Stabilirò per sempre la tua discendenza,  di generazione in generazione edificherò il tuo trono\"."],
[89006,"I cieli cantano le tue meraviglie, Signore,  la tua fedeltà nell'assemblea dei santi."],
[89007,"Chi sulle nubi è uguale al Signore,  chi è simile al Signore tra i figli degli dei?"],
[89008,"Dio è tremendo nel consiglio dei santi,  grande e terribile tra quanti lo circondano."],
[89009,"Chi è come te, Signore, Dio degli eserciti?  Potente Signore, la tua fedeltà ti circonda."],
[89010,"Tu domini l'orgoglio del mare,  tu plachi le sue onde tempestose."],
[89011,"Tu hai ferito e calpestato Raab,  con braccio potente hai disperso i tuoi nemici."],
[89012,"Tuoi sono i cieli, tua è la terra,  tu hai fondato il mondo e quanto contiene;"],
[89013,"il settentrione e il mezzogiorno tu li hai creati,  il Tabor e l'Ermon cantano il tuo nome."],
[89014,"Tu hai un braccio potente,  forte è la tua mano, alta la tua destra."],
[89015,"Giustizia e diritto sono la base del tuo trono,  amore e fedeltà precedono il tuo volto."],
[89016,"Beato il popolo che ti sa acclamare:  camminerà, Signore, alla luce del tuo volto;"],
[89017,"esulta tutto il giorno nel tuo nome,  si esalta nella tua giustizia."],
[89018,"Perché tu sei lo splendore della sua forza   e con il tuo favore innalzi la nostra fronte."],
[89019,"Perché del Signore è il nostro scudo,  il nostro re, del Santo d'Israele."],
[89020,"Un tempo parlasti in visione ai tuoi fedeli, dicendo:  \"Ho portato aiuto a un prode,  ho esaltato un eletto tra il mio popolo."],
[89021,"Ho trovato Davide, mio servo,  con il mio santo olio l'ho consacrato;"],
[89022,"la mia mano è il suo sostegno,  il mio braccio è la sua forza."],
[89023,"Su di lui non trionferà il nemico  né l'opprimerà l'uomo perverso."],
[89024,"Annienterò davanti a lui i suoi nemici  e colpirò quelli che lo odiano."],
[89025,"La mia fedeltà e il mio amore saranno con lui  e nel mio nome s'innalzerà la sua fronte."],
[89026,"Farò estendere sul mare la sua mano  e sui fiumi la sua destra."],
[89027,"Egli mi invocherà: \"Tu sei mio padre,  mio Dio e roccia della mia salvezza\"."],
[89028,"Io farò di lui il mio primogenito,  il più alto fra i re della terra."],
[89029,"Gli conserverò sempre il mio amore,  la mia alleanza gli sarà fedele."],
[89030,"Stabilirò per sempre la sua discendenza,  il suo trono come i giorni del cielo."],
[89031,"Se i suoi figli abbandoneranno la mia legge  e non seguiranno i miei decreti,"],
[89032,"se violeranno i miei statuti  e non osserveranno i miei comandi,"],
[89033,"punirò con la verga la loro ribellione  e con flagelli la loro colpa."],
[89034,"Ma non annullerò il mio amore  e alla mia fedeltà non verrò mai meno."],
[89035,"Non profanerò la mia alleanza,  non muterò la mia promessa."],
[89036,"Sulla mia santità ho giurato una volta per sempre:  certo non mentirò a Davide."],
[89037,"In eterno durerà la sua discendenza,  il suo trono davanti a me quanto il sole,"],
[89038,"sempre saldo come la luna,  testimone fedele nel cielo\"."],
[89039,"Ma tu lo hai respinto e disonorato,  ti sei adirato contro il tuo consacrato;"],
[89040,"hai infranto l'alleanza con il tuo servo,  hai profanato nel fango la sua corona."],
[89041,"Hai aperto brecce in tutte le sue mura  e ridotto in rovine le sue fortezze;"],
[89042,"tutti i passanti lo hanno depredato,  è divenuto lo scherno dei suoi vicini."],
[89043,"Hai esaltato la destra dei suoi rivali,  hai fatto esultare tutti i suoi nemici."],
[89044,"Hai smussato il filo della sua spada  e non l'hai sostenuto nella battaglia."],
[89045,"Hai posto fine al suo splendore,  hai rovesciato a terra il suo trono."],
[89046,"Hai abbreviato i giorni della sua giovinezza  e lo hai coperto di vergogna."],
[89047,"Fino a quando, Signore, ti terrai nascosto: per sempre?  Arderà come fuoco la tua collera?"],
[89048,"Ricorda quanto è breve la mia vita:  invano forse hai creato ogni uomo?"],
[89049,"Chi è l'uomo che vive e non vede la morte?  Chi potrà sfuggire alla mano degli inferi?"],
[89050,"Dov'è, Signore, il tuo amore di un tempo,  che per la tua fedeltà hai giurato a Davide?"],
[89051,"Ricorda, Signore, l'oltraggio fatto ai tuoi servi:  porto nel cuore le ingiurie di molti popoli,"],
[89052,"con le quali, Signore, i tuoi nemici insultano,  insultano i passi del tuo consacrato."],
[89053,"Benedetto il Signore in eterno.  Amen, amen."],
[90001,"Preghiera. Di Mosè, uomo di Dio.  Signore, tu sei stato per noi un rifugio  di generazione in generazione."],
[90002,"Prima che nascessero i monti  e la terra e il mondo fossero generati,  da sempre e per sempre tu sei, o Dio."],
[90003,"Tu fai ritornare l'uomo in polvere,  quando dici: \"Ritornate, figli dell'uomo\"."],
[90004,"Mille anni, ai tuoi occhi,  sono come il giorno di ieri che è passato,  come un turno di veglia nella notte."],
[90005,"Tu li sommergi:  sono come un sogno al mattino,  come l'erba che germoglia;"],
[90006,"al mattino fiorisce e germoglia,  alla sera è falciata e secca."],
[90007,"Sì, siamo distrutti dalla tua ira,  atterriti dal tuo furore!"],
[90008,"Davanti a te poni le nostre colpe,  i nostri segreti alla luce del tuo volto."],
[90009,"Tutti i nostri giorni svaniscono per la tua collera,  consumiamo i nostri anni come un soffio."],
[90010,"Gli anni della nostra vita sono settanta,  ottanta per i più robusti,  e il loro agitarsi è fatica e delusione;  passano presto e noi voliamo via."],
[90011,"Chi conosce l'impeto della tua ira  e, nel timore di te, la tua collera?"],
[90012,"Insegnaci a contare i nostri giorni  e acquisteremo un cuore saggio."],
[90013,"Ritorna, Signore: fino a quando?  Abbi pietà dei tuoi servi!"],
[90014,"Saziaci al mattino con il tuo amore:  esulteremo e gioiremo per tutti i nostri giorni."],
[90015,"Rendici la gioia per i giorni in cui ci hai afflitti,  per gli anni in cui abbiamo visto il male."],
[90016,"Si manifesti ai tuoi servi la tua opera  e il tuo splendore ai loro figli."],
[90017,"Sia su di noi la dolcezza del Signore, nostro Dio:  rendi salda per noi l'opera delle nostre mani,  l'opera delle nostre mani rendi salda."],
[91001,"Chi abita al riparo dell'Altissimo  passerà la notte all'ombra dell'Onnipotente."],
[91002,"Io dico al Signore: \"Mio rifugio e mia fortezza,  mio Dio in cui confido\"."],
[91003,"Egli ti libererà dal laccio del cacciatore,  dalla peste che distrugge."],
[91004,"Ti coprirà con le sue penne,  sotto le sue ali troverai rifugio;  la sua fedeltà ti sarà scudo e corazza."],
[91005,"Non temerai il terrore della notte  né la freccia che vola di giorno,"],
[91006,"la peste che vaga nelle tenebre,  lo sterminio che devasta a mezzogiorno."],
[91007,"Mille cadranno al tuo fianco  e diecimila alla tua destra,  ma nulla ti potrà colpire."],
[91008,"Basterà che tu apra gli occhi  e vedrai la ricompensa dei malvagi!"],
[91009,"\"Sì, mio rifugio sei tu, o Signore!\".  Tu hai fatto dell'Altissimo la tua dimora:"],
[91010,"non ti potrà colpire la sventura,  nessun colpo cadrà sulla tua tenda."],
[91011,"Egli per te darà ordine ai suoi angeli  di custodirti in tutte le tue vie."],
[91012,"Sulle mani essi ti porteranno,  perché il tuo piede non inciampi nella pietra."],
[91013,"Calpesterai leoni e vipere,  schiaccerai leoncelli e draghi."],
[91014,"\"Lo libererò, perché a me si è legato,  lo porrò al sicuro, perché ha conosciuto il mio nome."],
[91015,"Mi invocherà e io gli darò risposta;  nell'angoscia io sarò con lui,  lo libererò e lo renderò glorioso."],
[91016,"Lo sazierò di lunghi giorni  e gli farò vedere la mia salvezza\"."],
[92001,"Salmo. Canto. Per il giorno del sabato."],
[92002,"È bello rendere grazie al Signore  e cantare al tuo nome, o Altissimo,"],
[92003,"annunciare al mattino il tuo amore,  la tua fedeltà lungo la notte,"],
[92004,"sulle dieci corde e sull'arpa,  con arie sulla cetra."],
[92005,"Perché mi dai gioia, Signore, con le tue meraviglie,  esulto per l'opera delle tue mani."],
[92006,"Come sono grandi le tue opere, Signore,  quanto profondi i tuoi pensieri!"],
[92007,"L'uomo insensato non li conosce  e lo stolto non li capisce:"],
[92008,"se i malvagi spuntano come l'erba  e fioriscono tutti i malfattori,  è solo per la loro eterna rovina,"],
[92009,"ma tu, o Signore, sei l'eccelso per sempre."],
[92010,"Ecco, i tuoi nemici, o Signore,  i tuoi nemici, ecco, periranno,  saranno dispersi tutti i malfattori."],
[92011,"Tu mi doni la forza di un bufalo,  mi hai cosparso di olio splendente."],
[92012,"I miei occhi disprezzeranno i miei nemici  e, contro quelli che mi assalgono,  i miei orecchi udranno sventure."],
[92013,"Il giusto fiorirà come palma,  crescerà come cedro del Libano;"],
[92014,"piantati nella casa del Signore,  fioriranno negli atri del nostro Dio."],
[92015,"Nella vecchiaia daranno ancora frutti,  saranno verdi e rigogliosi,"],
[92016,"per annunciare quanto è retto il Signore,  mia roccia: in lui non c'è malvagità."],
[93001,"Il Signore regna, si riveste di maestà:  si riveste il Signore, si cinge di forza.  È stabile il mondo, non potrà vacillare."],
[93002,"Stabile è il tuo trono da sempre,  dall'eternità tu sei."],
[93003,"Alzarono i fiumi, Signore,  alzarono i fiumi la loro voce,  alzarono i fiumi il loro fragore."],
[93004,"Più del fragore di acque impetuose,  più potente dei flutti del mare,  potente nell'alto è il Signore."],
[93005,"Davvero degni di fede i tuoi insegnamenti!  La santità si addice alla tua casa  per la durata dei giorni, Signore."],
[94001,"Dio vendicatore, Signore,  Dio vendicatore, risplendi!"],
[94002,"Àlzati, giudice della terra,  rendi ai superbi quello che si meritano!"],
[94003,"Fino a quando i malvagi, Signore,  fino a quando i malvagi trionferanno?"],
[94004,"Sparleranno, diranno insolenze,  si vanteranno tutti i malfattori?"],
[94005,"Calpestano il tuo popolo, Signore,  opprimono la tua eredità."],
[94006,"Uccidono la vedova e il forestiero,  massacrano gli orfani."],
[94007,"E dicono: \"Il Signore non vede,  il Dio di Giacobbe non intende\"."],
[94008,"Intendete, ignoranti del popolo:  stolti, quando diventerete saggi?"],
[94009,"Chi ha formato l'orecchio, forse non sente?  Chi ha plasmato l'occhio, forse non vede?"],
[94010,"Colui che castiga le genti, forse non punisce,  lui che insegna all'uomo il sapere?"],
[94011,"Il Signore conosce i pensieri dell'uomo:  non sono che un soffio."],
[94012,"Beato l'uomo che tu castighi, Signore,  e a cui insegni la tua legge,"],
[94013,"per dargli riposo nei giorni di sventura,  finché al malvagio sia scavata la fossa;"],
[94014,"poiché il Signore non respinge il suo popolo  e non abbandona la sua eredità,"],
[94015,"il giudizio ritornerà a essere giusto  e lo seguiranno tutti i retti di cuore."],
[94016,"Chi sorgerà per me contro i malvagi?  Chi si alzerà con me contro i malfattori?"],
[94017,"Se il Signore non fosse stato il mio aiuto,  in breve avrei abitato nel regno del silenzio."],
[94018,"Quando dicevo: \"Il mio piede vacilla\",  la tua fedeltà, Signore, mi ha sostenuto."],
[94019,"Nel mio intimo, fra molte preoccupazioni,  il tuo conforto mi ha allietato."],
[94020,"Può essere tuo alleato un tribunale iniquo,  che in nome della legge provoca oppressioni?"],
[94021,"Si avventano contro la vita del giusto  e condannano il sangue innocente."],
[94022,"Ma il Signore è il mio baluardo,  roccia del mio rifugio è il mio Dio."],
[94023,"Su di loro farà ricadere la loro malizia,  li annienterà per la loro perfidia,  li annienterà il Signore, nostro Dio."],
[95001,"Venite, cantiamo al Signore,  acclamiamo la roccia della nostra salvezza."],
[95002,"Accostiamoci a lui per rendergli grazie,  a lui acclamiamo con canti di gioia."],
[95003,"Perché grande Dio è il Signore,  grande re sopra tutti gli dei."],
[95004,"Nella sua mano sono gli abissi della terra,  sono sue le vette dei monti."],
[95005,"Suo è il mare, è lui che l'ha fatto;  le sue mani hanno plasmato la terra."],
[95006,"Entrate: prostrati, adoriamo,  in ginocchio davanti al Signore che ci ha fatti."],
[95007,"È lui il nostro Dio  e noi il popolo del suo pascolo,  il gregge che egli conduce.  Se ascoltaste oggi la sua voce!"],
[95008,"\"Non indurite il cuore come a Meriba,  come nel giorno di Massa nel deserto,"],
[95009,"dove mi tentarono i vostri padri:  mi misero alla prova  pur avendo visto le mie opere."],
[95010,"Per quarant'anni mi disgustò quella generazione  e dissi: \"Sono un popolo dal cuore traviato,  non conoscono le mie vie\"."],
[95011,"Perciò ho giurato nella mia ira:  \"Non entreranno nel luogo del mio riposo\"\"."],
[96001,"Cantate al Signore un canto nuovo,  cantate al Signore, uomini di tutta la terra."],
[96002,"Cantate al Signore, benedite il suo nome,  annunciate di giorno in giorno la sua salvezza."],
[96003,"In mezzo alle genti narrate la sua gloria,  a tutti i popoli dite le sue meraviglie."],
[96004,"Grande è il Signore e degno di ogni lode,  terribile sopra tutti gli dei."],
[96005,"Tutti gli dei dei popoli sono un nulla,  il Signore invece ha fatto i cieli."],
[96006,"Maestà e onore sono davanti a lui,  forza e splendore nel suo santuario."],
[96007,"Date al Signore, o famiglie dei popoli,  date al Signore gloria e potenza,"],
[96008,"date al Signore la gloria del suo nome.  Portate offerte ed entrate nei suoi atri,"],
[96009,"prostratevi al Signore nel suo atrio santo.  Tremi davanti a lui tutta la terra."],
[96010,"Dite tra le genti: \"Il Signore regna!\".  È stabile il mondo, non potrà vacillare!  Egli giudica i popoli con rettitudine."],
[96011,"Gioiscano i cieli, esulti la terra,  risuoni il mare e quanto racchiude;"],
[96012,"sia in festa la campagna e quanto contiene,  acclamino tutti gli alberi della foresta"],
[96013,"davanti al Signore che viene:  sì, egli viene a giudicare la terra;  giudicherà il mondo con giustizia  e nella sua fedeltà i popoli."],
[97001,"Il Signore regna: esulti la terra,  gioiscano le isole tutte."],
[97002,"Nubi e tenebre lo avvolgono,  giustizia e diritto sostengono il suo trono."],
[97003,"Un fuoco cammina davanti a lui  e brucia tutt'intorno i suoi nemici."],
[97004,"Le sue folgori rischiarano il mondo:  vede e trema la terra."],
[97005,"I monti fondono come cera davanti al Signore,  davanti al Signore di tutta la terra."],
[97006,"Annunciano i cieli la sua giustizia,  e tutti i popoli vedono la sua gloria."],
[97007,"Si vergognino tutti gli adoratori di statue  e chi si vanta del nulla degli idoli.  A lui si prostrino tutti gli dei!"],
[97008,"Ascolti Sion e ne gioisca,  esultino i villaggi di Giuda  a causa dei tuoi giudizi, Signore."],
[97009,"Perché tu, Signore,  sei l'Altissimo su tutta la terra,  eccelso su tutti gli dei."],
[97010,"Odiate il male, voi che amate il Signore:  egli custodisce la vita dei suoi fedeli,  li libererà dalle mani dei malvagi."],
[97011,"Una luce è spuntata per il giusto,  una gioia per i retti di cuore."],
[97012,"Gioite, giusti, nel Signore,  della sua santità celebrate il ricordo."],
[98001,"Salmo.  Cantate al Signore un canto nuovo,  perché ha compiuto meraviglie.  Gli ha dato vittoria la sua destra  e il suo braccio santo."],
[98002,"Il Signore ha fatto conoscere la sua salvezza,  agli occhi delle genti ha rivelato la sua giustizia."],
[98003,"Egli si è ricordato del suo amore,  della sua fedeltà alla casa d'Israele.  Tutti i confini della terra hanno veduto  la vittoria del nostro Dio."],
[98004,"Acclami il Signore tutta la terra,  gridate, esultate, cantate inni!"],
[98005,"Cantate inni al Signore con la cetra,  con la cetra e al suono di strumenti a corde;"],
[98006,"con le trombe e al suono del corno  acclamate davanti al re, il Signore."],
[98007,"Risuoni il mare e quanto racchiude,  il mondo e i suoi abitanti."],
[98008,"I fiumi battano le mani,  esultino insieme le montagne"],
[98009,"davanti al Signore che viene a giudicare la terra:  giudicherà il mondo con giustizia  e i popoli con rettitudine."],
[99001,"Il Signore regna: tremino i popoli.  Siede in trono sui cherubini: si scuota la terra."],
[99002,"Grande è il Signore in Sion,  eccelso sopra tutti i popoli."],
[99003,"Lodino il tuo nome grande e terribile.  Egli è santo!"],
[99004,"Forza del re è amare il diritto.  Tu hai stabilito ciò che è retto;  diritto e giustizia hai operato in Giacobbe."],
[99005,"Esaltate il Signore, nostro Dio,  prostratevi allo sgabello dei suoi piedi.  Egli è santo!"],
[99006,"Mosè e Aronne tra i suoi sacerdoti,  Samuele tra quanti invocavano il suo nome:  invocavano il Signore ed egli rispondeva."],
[99007,"Parlava loro da una colonna di nubi:  custodivano i suoi insegnamenti  e il precetto che aveva loro dato."],
[99008,"Signore, nostro Dio, tu li esaudivi,  eri per loro un Dio che perdona,  pur castigando i loro peccati."],
[99009,"Esaltate il Signore, nostro Dio,  prostratevi davanti alla sua santa montagna,  perché santo è il Signore, nostro Dio!"],
[100001,"Salmo. Per il rendimento di grazie."],
[100002,"Acclamate il Signore, voi tutti della terra,  servite il Signore nella gioia,  presentatevi a lui con esultanza."],
[100003,"Riconoscete che solo il Signore è Dio:  egli ci ha fatti e noi siamo suoi,  suo popolo e gregge del suo pascolo."],
[100004,"Varcate le sue porte con inni di grazie,  i suoi atri con canti di lode,  lodatelo, benedite il suo nome;"],
[100005,"perché buono è il Signore,  il suo amore è per sempre,  la sua fedeltà di generazione in generazione."],
[101001,"Di Davide. Salmo.  Amore e giustizia io voglio cantare,  voglio cantare inni a te, Signore."],
[101002,"Agirò con saggezza nella via dell'innocenza:  quando a me verrai?  Camminerò con cuore innocente  dentro la mia casa."],
[101003,"Non sopporterò davanti ai miei occhi azioni malvagie,  detesto chi compie delitti: non mi starà vicino."],
[101004,"Lontano da me il cuore perverso,  il malvagio non lo voglio conoscere."],
[101005,"Chi calunnia in segreto il suo prossimo  io lo ridurrò al silenzio;  chi ha occhio altero e cuore superbo  non lo potrò sopportare."],
[101006,"I miei occhi sono rivolti ai fedeli del paese  perché restino accanto a me:  chi cammina nella via dell'innocenza,  costui sarà al mio servizio."],
[101007,"Non abiterà dentro la mia casa  chi agisce con inganno,  chi dice menzogne  non starà alla mia presenza."],
[101008,"Ridurrò al silenzio ogni mattino  tutti i malvagi del paese,  per estirpare dalla città del Signore  quanti operano il male."],
[102001,"Preghiera di un povero che è sfinito ed effonde davanti al Signore il suo lamento."],
[102002,"Signore, ascolta la mia preghiera,  a te giunga il mio grido di aiuto."],
[102003,"Non nascondermi il tuo volto  nel giorno in cui sono nell'angoscia.  Tendi verso di me l'orecchio,  quando t'invoco, presto, rispondimi!"],
[102004,"Svaniscono in fumo i miei giorni  e come brace ardono le mie ossa."],
[102005,"Falciato come erba, inaridisce il mio cuore;  dimentico di mangiare il mio pane."],
[102006,"A forza di gridare il mio lamento  mi si attacca la pelle alle ossa."],
[102007,"Sono come la civetta del deserto,  sono come il gufo delle rovine."],
[102008,"Resto a vegliare:  sono come un passero  solitario sopra il tetto."],
[102009,"Tutto il giorno mi insultano i miei nemici,  furenti imprecano contro di me."],
[102010,"Cenere mangio come fosse pane,  alla mia bevanda mescolo il pianto;"],
[102011,"per il tuo sdegno e la tua collera  mi hai sollevato e scagliato lontano."],
[102012,"I miei giorni declinano come ombra  e io come erba inaridisco."],
[102013,"Ma tu, Signore, rimani in eterno,  il tuo ricordo di generazione in generazione."],
[102014,"Ti alzerai e avrai compassione di Sion:  è tempo di averne pietà, l'ora è venuta!"],
[102015,"Poiché ai tuoi servi sono care le sue pietre  e li muove a pietà la sua polvere."],
[102016,"Le genti temeranno il nome del Signore  e tutti i re della terra la tua gloria,"],
[102017,"quando il Signore avrà ricostruito Sion  e sarà apparso in tutto il suo splendore."],
[102018,"Egli si volge alla preghiera dei derelitti,  non disprezza la loro preghiera."],
[102019,"Questo si scriva per la generazione futura  e un popolo, da lui creato, darà lode al Signore:"],
[102020,"\"Il Signore si è affacciato dall'alto del suo santuario,  dal cielo ha guardato la terra,"],
[102021,"per ascoltare il sospiro del prigioniero,  per liberare i condannati a morte,"],
[102022,"perché si proclami in Sion il nome del Signore  e la sua lode in Gerusalemme,"],
[102023,"quando si raduneranno insieme i popoli  e i regni per servire il Signore\"."],
[102024,"Lungo il cammino mi ha tolto le forze,  ha abbreviato i miei giorni."],
[102025,"Io dico: mio Dio, non rapirmi a metà dei miei giorni;  i tuoi anni durano di generazione in generazione."],
[102026,"In principio tu hai fondato la terra,  i cieli sono opera delle tue mani."],
[102027,"Essi periranno, tu rimani;  si logorano tutti come un vestito,  come un abito tu li muterai ed essi svaniranno."],
[102028,"Ma tu sei sempre lo stesso  e i tuoi anni non hanno fine."],
[102029,"I figli dei tuoi servi avranno una dimora,  la loro stirpe vivrà sicura alla tua presenza."],
[103001,"Di Davide .  Benedici il Signore, anima mia,  quanto è in me benedica il suo santo nome."],
[103002,"Benedici il Signore, anima mia,  non dimenticare tutti i suoi benefici."],
[103003,"Egli perdona tutte le tue colpe,  guarisce tutte le tue infermità,"],
[103004,"salva dalla fossa la tua vita,  ti circonda di bontà e misericordia,"],
[103005,"sazia di beni la tua vecchiaia,  si rinnova come aquila la tua giovinezza."],
[103006,"Il Signore compie cose giuste,  difende i diritti di tutti gli oppressi."],
[103007,"Ha fatto conoscere a Mosè le sue vie,  le sue opere ai figli d'Israele."],
[103008,"Misericordioso e pietoso è il Signore,  lento all'ira e grande nell'amore."],
[103009,"Non è in lite per sempre,  non rimane adirato in eterno."],
[103010,"Non ci tratta secondo i nostri peccati  e non ci ripaga secondo le nostre colpe."],
[103011,"Perché quanto il cielo è alto sulla terra,  così la sua misericordia è potente su quelli che lo temono;"],
[103012,"quanto dista l'oriente dall'occidente,  così egli allontana da noi le nostre colpe."],
[103013,"Come è tenero un padre verso i figli,  così il Signore è tenero verso quelli che lo temono,"],
[103014,"perché egli sa bene di che siamo plasmati,  ricorda che noi siamo polvere."],
[103015,"L'uomo: come l'erba sono i suoi giorni!  Come un fiore di campo, così egli fiorisce."],
[103016,"Se un vento lo investe, non è più,  né più lo riconosce la sua dimora."],
[103017,"Ma l'amore del Signore è da sempre,  per sempre su quelli che lo temono,  e la sua giustizia per i figli dei figli,"],
[103018,"per quelli che custodiscono la sua alleanza  e ricordano i suoi precetti per osservarli."],
[103019,"Il Signore ha posto il suo trono nei cieli  e il suo regno domina l'universo."],
[103020,"Benedite il Signore, angeli suoi,  potenti esecutori dei suoi comandi,  attenti alla voce della sua parola."],
[103021,"Benedite il Signore, voi tutte sue schiere,  suoi ministri, che eseguite la sua volontà."],
[103022,"Benedite il Signore, voi tutte opere sue,  in tutti i luoghi del suo dominio.  Benedici il Signore, anima mia."],
[104001,"Benedici il Signore, anima mia!  Sei tanto grande, Signore, mio Dio!  Sei rivestito di maestà e di splendore,"],
[104002,"avvolto di luce come di un manto,  tu che distendi i cieli come una tenda,"],
[104003,"costruisci sulle acque le tue alte dimore,  fai delle nubi il tuo carro,  cammini sulle ali del vento,"],
[104004,"fai dei venti i tuoi messaggeri  e dei fulmini i tuoi ministri."],
[104005,"Egli fondò la terra sulle sue basi:  non potrà mai vacillare."],
[104006,"Tu l'hai coperta con l'oceano come una veste;  al di sopra dei monti stavano le acque."],
[104007,"Al tuo rimprovero esse fuggirono,  al fragore del tuo tuono si ritrassero atterrite."],
[104008,"Salirono sui monti, discesero nelle valli,  verso il luogo che avevi loro assegnato;"],
[104009,"hai fissato loro un confine da non oltrepassare,  perché non tornino a coprire la terra."],
[104010,"Tu mandi nelle valli acque sorgive  perché scorrano tra i monti,"],
[104011,"dissetino tutte le bestie dei campi  e gli asini selvatici estinguano la loro sete."],
[104012,"In alto abitano gli uccelli del cielo  e cantano tra le fronde."],
[104013,"Dalle tue dimore tu irrighi i monti,  e con il frutto delle tue opere si sazia la terra."],
[104014,"Tu fai crescere l'erba per il bestiame  e le piante che l'uomo coltiva  per trarre cibo dalla terra,"],
[104015,"vino che allieta il cuore dell'uomo,  olio che fa brillare il suo volto  e pane che sostiene il suo cuore."],
[104016,"Sono sazi gli alberi del Signore,  i cedri del Libano da lui piantati."],
[104017,"Là gli uccelli fanno il loro nido  e sui cipressi la cicogna ha la sua casa;"],
[104018,"le alte montagne per le capre selvatiche,  le rocce rifugio per gli iraci."],
[104019,"Hai fatto la luna per segnare i tempi  e il sole che sa l'ora del tramonto."],
[104020,"Stendi le tenebre e viene la notte:  in essa si aggirano tutte le bestie della foresta;"],
[104021,"ruggiscono i giovani leoni in cerca di preda  e chiedono a Dio il loro cibo."],
[104022,"Sorge il sole: si ritirano  e si accovacciano nelle loro tane."],
[104023,"Allora l'uomo esce per il suo lavoro,  per la sua fatica fino a sera."],
[104024,"Quante sono le tue opere, Signore!  Le hai fatte tutte con saggezza;  la terra è piena delle tue creature."],
[104025,"Ecco il mare spazioso e vasto:  là rettili e pesci senza numero,  animali piccoli e grandi;"],
[104026,"lo solcano le navi  e il Leviatan che tu hai plasmato  per giocare con lui."],
[104027,"Tutti da te aspettano  che tu dia loro cibo a tempo opportuno."],
[104028,"Tu lo provvedi, essi lo raccolgono;  apri la tua mano, si saziano di beni."],
[104029,"Nascondi il tuo volto: li assale il terrore;  togli loro il respiro: muoiono,  e ritornano nella loro polvere."],
[104030,"Mandi il tuo spirito, sono creati,  e rinnovi la faccia della terra."],
[104031,"Sia per sempre la gloria del Signore;  gioisca il Signore delle sue opere."],
[104032,"Egli guarda la terra ed essa trema,  tocca i monti ed essi fumano."],
[104033,"Voglio cantare al Signore finché ho vita,  cantare inni al mio Dio finché esisto."],
[104034,"A lui sia gradito il mio canto,  io gioirò nel Signore."],
[104035,"Scompaiano i peccatori dalla terra  e i malvagi non esistano più.  Benedici il Signore, anima mia.  Alleluia."],
[105001,"Rendete grazie al Signore e invocate il suo nome,  proclamate fra i popoli le sue opere."],
[105002,"A lui cantate, a lui inneggiate,  meditate tutte le sue meraviglie."],
[105003,"Gloriatevi del suo santo nome:  gioisca il cuore di chi cerca il Signore."],
[105004,"Cercate il Signore e la sua potenza,  ricercate sempre il suo volto."],
[105005,"Ricordate le meraviglie che ha compiuto,  i suoi prodigi e i giudizi della sua bocca,"],
[105006,"voi, stirpe di Abramo, suo servo,  figli di Giacobbe, suo eletto."],
[105007,"È lui il Signore, nostro Dio:  su tutta la terra i suoi giudizi."],
[105008,"Si è sempre ricordato della sua alleanza,  parola data per mille generazioni,"],
[105009,"dell'alleanza stabilita con Abramo  e del suo giuramento a Isacco."],
[105010,"L'ha stabilita per Giacobbe come decreto,  per Israele come alleanza eterna,"],
[105011,"quando disse: \"Ti darò il paese di Canaan  come parte della vostra eredità\"."],
[105012,"Quando erano in piccolo numero,  pochi e stranieri in quel luogo,"],
[105013,"e se ne andavano di nazione in nazione,  da un regno a un altro popolo,"],
[105014,"non permise che alcuno li opprimesse  e castigò i re per causa loro:"],
[105015,"\"Non toccate i miei consacrati,  non fate alcun male ai miei profeti\"."],
[105016,"Chiamò la carestia su quella terra,  togliendo il sostegno del pane."],
[105017,"Davanti a loro mandò un uomo,  Giuseppe, venduto come schiavo."],
[105018,"Gli strinsero i piedi con ceppi,  il ferro gli serrò la gola,"],
[105019,"finché non si avverò la sua parola  e l'oracolo del Signore ne provò l'innocenza."],
[105020,"Il re mandò a scioglierlo,  il capo dei popoli lo fece liberare;"],
[105021,"lo costituì signore del suo palazzo,  capo di tutti i suoi averi,"],
[105022,"per istruire i principi secondo il suo giudizio  e insegnare la saggezza agli anziani."],
[105023,"E Israele venne in Egitto,  Giacobbe emigrò nel paese di Cam."],
[105024,"Ma Dio rese molto fecondo il suo popolo,  lo rese più forte dei suoi oppressori."],
[105025,"Cambiò il loro cuore perché odiassero il suo popolo  e agissero con inganno contro i suoi servi."],
[105026,"Mandò Mosè, suo servo,  e Aronne, che si era scelto:"],
[105027,"misero in atto contro di loro i suoi segni  e i suoi prodigi nella terra di Cam."],
[105028,"Mandò le tenebre e si fece buio,  ma essi resistettero alle sue parole."],
[105029,"Cambiò le loro acque in sangue  e fece morire i pesci."],
[105030,"La loro terra brulicò di rane  fino alle stanze regali."],
[105031,"Parlò e vennero tafani,  zanzare in tutto il territorio."],
[105032,"Invece di piogge diede loro la grandine,  vampe di fuoco sulla loro terra."],
[105033,"Colpì le loro vigne e i loro fichi,  schiantò gli alberi del territorio."],
[105034,"Parlò e vennero le locuste  e bruchi senza numero:"],
[105035,"divorarono tutta l'erba della loro terra,  divorarono il frutto del loro suolo."],
[105036,"Colpì ogni primogenito nella loro terra,  la primizia di ogni loro vigore."],
[105037,"Allora li fece uscire con argento e oro;  nelle tribù nessuno vacillava."],
[105038,"Quando uscirono, gioì l'Egitto,  che era stato colpito dal loro terrore."],
[105039,"Distese una nube per proteggerli  e un fuoco per illuminarli di notte."],
[105040,"Alla loro richiesta fece venire le quaglie  e li saziò con il pane del cielo."],
[105041,"Spaccò una rupe e ne sgorgarono acque:  scorrevano come fiumi nel deserto."],
[105042,"Così si è ricordato della sua parola santa,  data ad Abramo suo servo."],
[105043,"Ha fatto uscire il suo popolo con esultanza,  i suoi eletti con canti di gioia."],
[105044,"Ha dato loro le terre delle nazioni  e hanno ereditato il frutto della fatica dei popoli,"],
[105045,"perché osservassero i suoi decreti  e custodissero le sue leggi.  Alleluia."],
[106001,"Alleluia.  Rendete grazie al Signore, perché è buono,  perché il suo amore è per sempre."],
[106002,"Chi può narrare le prodezze del Signore,  far risuonare tutta la sua lode?"],
[106003,"Beati coloro che osservano il diritto  e agiscono con giustizia in ogni tempo."],
[106004,"Ricordati di me, Signore, per amore del tuo popolo,  visitami con la tua salvezza,"],
[106005,"perché io veda il bene dei tuoi eletti,  gioisca della gioia del tuo popolo,  mi vanti della tua eredità."],
[106006,"Abbiamo peccato con i nostri padri,  delitti e malvagità abbiamo commesso."],
[106007,"I nostri padri, in Egitto,  non compresero le tue meraviglie,  non si ricordarono della grandezza del tuo amore  e si ribellarono presso il mare, presso il Mar Rosso."],
[106008,"Ma Dio li salvò per il suo nome,  per far conoscere la sua potenza."],
[106009,"Minacciò il Mar Rosso e fu prosciugato,  li fece camminare negli abissi come nel deserto."],
[106010,"Li salvò dalla mano di chi li odiava,  li riscattò dalla mano del nemico."],
[106011,"L'acqua sommerse i loro avversari,  non ne sopravvisse neppure uno."],
[106012,"Allora credettero alle sue parole  e cantarono la sua lode."],
[106013,"Presto dimenticarono le sue opere,  non ebbero fiducia nel suo progetto,"],
[106014,"arsero di desiderio nel deserto  e tentarono Dio nella steppa."],
[106015,"Concesse loro quanto chiedevano  e li saziò fino alla nausea."],
[106016,"Divennero gelosi di Mosè nell'accampamento  e di Aronne, il consacrato del Signore."],
[106017,"Allora si spalancò la terra e inghiottì Datan  e ricoprì la gente di Abiram."],
[106018,"Un fuoco divorò quella gente  e una fiamma consumò quei malvagi."],
[106019,"Si fabbricarono un vitello sull'Oreb,  si prostrarono a una statua di metallo;"],
[106020,"scambiarono la loro gloria  con la figura di un toro che mangia erba."],
[106021,"Dimenticarono Dio che li aveva salvati,  che aveva operato in Egitto cose grandi,"],
[106022,"meraviglie nella terra di Cam,  cose terribili presso il Mar Rosso."],
[106023,"Ed egli li avrebbe sterminati,  se Mosè, il suo eletto,  non si fosse posto sulla breccia davanti a lui  per impedire alla sua collera di distruggerli."],
[106024,"Rifiutarono una terra di delizie,  non credettero alla sua parola."],
[106025,"Mormorarono nelle loro tende,  non ascoltarono la voce del Signore."],
[106026,"Allora egli alzò la mano contro di loro,  giurando di abbatterli nel deserto,"],
[106027,"di disperdere la loro discendenza tra le nazioni  e disseminarli nelle loro terre."],
[106028,"Adorarono Baal-Peor  e mangiarono i sacrifici dei morti."],
[106029,"Lo provocarono con tali azioni,  e tra loro scoppiò la peste."],
[106030,"Ma Finees si alzò per fare giustizia:  allora la peste cessò."],
[106031,"Ciò fu considerato per lui un atto di giustizia  di generazione in generazione, per sempre."],
[106032,"Lo irritarono anche alle acque di Meriba  e Mosè fu punito per causa loro:"],
[106033,"poiché avevano amareggiato il suo spirito  ed egli aveva parlato senza riflettere."],
[106034,"Non sterminarono i popoli  come aveva ordinato il Signore,"],
[106035,"ma si mescolarono con le genti  e impararono ad agire come loro."],
[106036,"Servirono i loro idoli  e questi furono per loro un tranello."],
[106037,"Immolarono i loro figli  e le loro figlie ai falsi dei."],
[106038,"Versarono sangue innocente,  il sangue dei loro figli e delle loro figlie,  sacrificati agli idoli di Canaan,  e la terra fu profanata dal sangue."],
[106039,"Si contaminarono con le loro opere,  si prostituirono con le loro azioni."],
[106040,"L'ira del Signore si accese contro il suo popolo  ed egli ebbe in orrore la sua eredità."],
[106041,"Li consegnò in mano alle genti,  li dominarono quelli che li odiavano."],
[106042,"Li oppressero i loro nemici:  essi dovettero piegarsi sotto la loro mano."],
[106043,"Molte volte li aveva liberati,  eppure si ostinarono nei loro progetti  e furono abbattuti per le loro colpe;"],
[106044,"ma egli vide la loro angustia,  quando udì il loro grido."],
[106045,"Si ricordò della sua alleanza con loro  e si mosse a compassione, per il suo grande amore."],
[106046,"Li affidò alla misericordia  di quelli che li avevano deportati."],
[106047,"Salvaci, Signore Dio nostro,  radunaci dalle genti,  perché ringraziamo il tuo nome santo:  lodarti sarà la nostra gloria."],
[106048,"Benedetto il Signore, Dio d'Israele,  da sempre e per sempre.  Tutto il popolo dica: Amen.  Alleluia."],
[107001,"Rendete grazie al Signore perché è buono,  perché il suo amore è per sempre."],
[107002,"Lo dicano quelli che il Signore ha riscattato,  che ha riscattato dalla mano dell'oppressore"],
[107003,"e ha radunato da terre diverse,  dall'oriente e dall'occidente,   dal settentrione e dal mezzogiorno."],
[107004,"Alcuni vagavano nel deserto su strade perdute,  senza trovare una città in cui abitare."],
[107005,"Erano affamati e assetati,  veniva meno la loro vita."],
[107006,"Nell'angustia gridarono al Signore  ed egli li liberò dalle loro angosce."],
[107007,"Li guidò per una strada sicura,  perché andassero verso una città in cui abitare."],
[107008,"Ringrazino il Signore per il suo amore,  per le sue meraviglie a favore degli uomini,"],
[107009,"perché ha saziato un animo assetato,  un animo affamato ha ricolmato di bene."],
[107010,"Altri abitavano nelle tenebre e nell'ombra di morte,  prigionieri della miseria e dei ferri,"],
[107011,"perché si erano ribellati alle parole di Dio  e avevano disprezzato il progetto dell'Altissimo."],
[107012,"Egli umiliò il loro cuore con le fatiche:  cadevano e nessuno li aiutava."],
[107013,"Nell'angustia gridarono al Signore,  ed egli li salvò dalle loro angosce."],
[107014,"Li fece uscire dalle tenebre e dall'ombra di morte  e spezzò le loro catene."],
[107015,"Ringrazino il Signore per il suo amore,  per le sue meraviglie a favore degli uomini,"],
[107016,"perché ha infranto le porte di bronzo  e ha spezzato le sbarre di ferro."],
[107017,"Altri, stolti per la loro condotta ribelle,  soffrivano per le loro colpe;"],
[107018,"rifiutavano ogni sorta di cibo  e già toccavano le soglie della morte."],
[107019,"Nell'angustia gridarono al Signore,  ed egli li salvò dalle loro angosce."],
[107020,"Mandò la sua parola, li fece guarire  e li salvò dalla fossa."],
[107021,"Ringrazino il Signore per il suo amore,  per le sue meraviglie a favore degli uomini."],
[107022,"Offrano a lui sacrifici di ringraziamento,  narrino le sue opere con canti di gioia."],
[107023,"Altri, che scendevano in mare sulle navi  e commerciavano sulle grandi acque,"],
[107024,"videro le opere del Signore  e le sue meraviglie nel mare profondo."],
[107025,"Egli parlò e scatenò un vento burrascoso,  che fece alzare le onde:"],
[107026,"salivano fino al cielo, scendevano negli abissi;  si sentivano venir meno nel pericolo."],
[107027,"Ondeggiavano e barcollavano come ubriachi:  tutta la loro abilità era svanita."],
[107028,"Nell'angustia gridarono al Signore,  ed egli li fece uscire dalle loro angosce."],
[107029,"La tempesta fu ridotta al silenzio,  tacquero le onde del mare."],
[107030,"Al vedere la bonaccia essi gioirono,  ed egli li condusse al porto sospirato."],
[107031,"Ringrazino il Signore per il suo amore,  per le sue meraviglie a favore degli uomini."],
[107032,"Lo esaltino nell'assemblea del popolo,  lo lodino nell'adunanza degli anziani."],
[107033,"Cambiò i fiumi in deserto,  in luoghi aridi le fonti d'acqua"],
[107034,"e la terra fertile in palude,  per la malvagità dei suoi abitanti."],
[107035,"Poi cambiò il deserto in distese d'acqua  e la terra arida in sorgenti d'acqua."],
[107036,"Là fece abitare gli affamati,  ed essi fondarono una città in cui abitare."],
[107037,"Seminarono campi e piantarono vigne,  che produssero frutti abbondanti."],
[107038,"Li benedisse e si moltiplicarono,  e non lasciò diminuire il loro bestiame."],
[107039,"Poi diminuirono e furono abbattuti  dall'oppressione, dal male e dal dolore."],
[107040,"Colui che getta il disprezzo sui potenti  li fece vagare nel vuoto, senza strade."],
[107041,"Ma risollevò il povero dalla miseria  e moltiplicò le sue famiglie come greggi."],
[107042,"Vedano i giusti e ne gioiscano,  e ogni malvagio chiuda la bocca."],
[107043,"Chi è saggio osservi queste cose  e comprenderà l'amore del Signore."],
[108001,"Canto. Salmo. Di Davide."],
[108002,"Saldo è il mio cuore, o Dio,  saldo è il mio cuore.  Voglio cantare, voglio inneggiare:  svegliati, mio cuore,"],
[108003,"svegliatevi, arpa e cetra,  voglio svegliare l'aurora."],
[108004,"Ti loderò fra i popoli, Signore,  a te canterò inni fra le nazioni:"],
[108005,"grande fino ai cieli è il tuo amore  e la tua fedeltà fino alle nubi."],
[108006,"Innalzati sopra il cielo, o Dio;  su tutta la terra la tua gloria!"],
[108007,"Perché siano liberati i tuoi amici,  salvaci con la tua destra e rispondici."],
[108008,"Dio ha parlato nel suo santuario:  \"Esulto e divido Sichem,  spartisco la valle di Succot."],
[108009,"Mio è Galaad, mio è Manasse,  Èfraim è l'elmo del mio capo,  Giuda lo scettro del mio comando."],
[108010,"Moab è il catino per lavarmi,  su Edom getterò i miei sandali,  sulla Filistea canterò vittoria\"."],
[108011,"Chi mi condurrà alla città fortificata,  chi potrà guidarmi fino al paese di Edom,"],
[108012,"se non tu, o Dio, che ci hai respinti  e più non esci, o Dio, con le nostre schiere?"],
[108013,"Nell'oppressione vieni in nostro aiuto,  perché vana è la salvezza dell'uomo."],
[108014,"Con Dio noi faremo prodezze,  egli calpesterà i nostri nemici."],
[109001,"Al maestro del coro. Di Davide. Salmo.  Dio della mia lode, non tacere,"],
[109002,"perché contro di me si sono aperte  la bocca malvagia e la bocca ingannatrice,  e mi parlano con lingua bugiarda."],
[109003,"Parole di odio mi circondano,  mi aggrediscono senza motivo."],
[109004,"In cambio del mio amore mi muovono accuse,  io invece sono in preghiera."],
[109005,"Mi rendono male per bene  e odio in cambio del mio amore."],
[109006,"Suscita un malvagio contro di lui  e un accusatore stia alla sua destra!"],
[109007,"Citato in giudizio, ne esca colpevole  e la sua preghiera si trasformi in peccato."],
[109008,"Pochi siano i suoi giorni  e il suo posto l'occupi un altro."],
[109009,"I suoi figli rimangano orfani  e vedova sua moglie."],
[109010,"Vadano raminghi i suoi figli, mendicando,  rovistino fra le loro rovine."],
[109011,"L'usuraio divori tutti i suoi averi  e gli estranei saccheggino il frutto delle sue fatiche."],
[109012,"Nessuno gli dimostri clemenza,  nessuno abbia pietà dei suoi orfani."],
[109013,"La sua discendenza sia votata allo sterminio,  nella generazione che segue sia cancellato il suo nome."],
[109014,"La colpa dei suoi padri sia ricordata al Signore,  il peccato di sua madre non sia mai cancellato:"],
[109015,"siano sempre davanti al Signore  ed egli elimini dalla terra il loro ricordo."],
[109016,"Perché non si è ricordato di usare clemenza  e ha perseguitato un uomo povero e misero,  con il cuore affranto, per farlo morire."],
[109017,"Ha amato la maledizione: ricada su di lui!  Non ha voluto la benedizione: da lui si allontani!"],
[109018,"Si è avvolto di maledizione come di una veste:  è penetrata come acqua nel suo intimo  e come olio nelle sue ossa."],
[109019,"Sia per lui come vestito che lo avvolge,  come cintura che sempre lo cinge."],
[109020,"Sia questa da parte del Signore  la ricompensa per chi mi accusa,  per chi parla male contro la mia vita."],
[109021,"Ma tu, Signore Dio,  trattami come si addice al tuo nome:  liberami, perché buona è la tua grazia."],
[109022,"Io sono povero e misero,  dentro di me il mio cuore è ferito."],
[109023,"Come ombra che declina me ne vado,  scacciato via come una locusta."],
[109024,"Le mie ginocchia vacillano per il digiuno,  scarno è il mio corpo e dimagrito."],
[109025,"Sono diventato per loro oggetto di scherno:  quando mi vedono, scuotono il capo."],
[109026,"Aiutami, Signore mio Dio,  salvami per il tuo amore."],
[109027,"Sappiano che qui c'è la tua mano:  sei tu, Signore, che hai fatto questo."],
[109028,"Essi maledicano pure, ma tu benedici!  Insorgano, ma siano svergognati  e il tuo servo sia nella gioia."],
[109029,"Si coprano d'infamia i miei accusatori,  siano avvolti di vergogna come di un mantello."],
[109030,"A piena voce ringrazierò il Signore,  in mezzo alla folla canterò la sua lode,"],
[109031,"perché si è messo alla destra del misero  per salvarlo da quelli che lo condannano."],
[110001,"Di Davide. Salmo.  Oracolo del Signore al mio signore:  \"Siedi alla mia destra  finché io ponga i tuoi nemici  a sgabello dei tuoi piedi\"."],
[110002,"Lo scettro del tuo potere  stende il Signore da Sion:  domina in mezzo ai tuoi nemici!"],
[110003,"A te il principato  nel giorno della tua potenza   tra santi splendori;  dal seno dell'aurora,  come rugiada, io ti ho generato."],
[110004,"Il Signore ha giurato e non si pente:  \"Tu sei sacerdote per sempre  al modo di Melchisedek\"."],
[110005,"Il Signore è alla tua destra!  Egli abbatterà i re nel giorno della sua ira,"],
[110006,"sarà giudice fra le genti,  ammucchierà cadaveri,  abbatterà teste su vasta terra;"],
[110007,"lungo il cammino si disseta al torrente,  perciò solleva alta la testa."],
[111001,"Alleluia.   Alef    Renderò grazie al Signore con tutto il cuore, Bet    tra gli uomini retti riuniti in assemblea. Ghimel"],
[111002,"Grandi sono le opere del Signore: Dalet    le ricerchino coloro che le amano. He"],
[111003,"Il suo agire è splendido e maestoso, Vau    la sua giustizia rimane per sempre. Zain"],
[111004,"Ha lasciato un ricordo delle sue meraviglie: Het    misericordioso e pietoso è il Signore. Tet"],
[111005,"Egli dà il cibo a chi lo teme, Iod    si ricorda sempre della sua alleanza. Caf"],
[111006,"Mostrò al suo popolo la potenza delle sue opere, Lamed    gli diede l'eredità delle genti. Mem"],
[111007,"Le opere delle sue mani sono verità e diritto, Nun    stabili sono tutti i suoi comandi, Samec"],
[111008,"immutabili nei secoli, per sempre, Ain    da eseguire con verità e rettitudine. Pe"],
[111009,"Mandò a liberare il suo popolo, Sade    stabilì la sua alleanza per sempre. Kof    Santo e terribile è il suo nome. Res"],
[111010,"Principio della sapienza è il timore del Signore: Sin    rende saggio chi ne esegue i precetti. Tau    La lode del Signore rimane per sempre."],
[112001,"Alleluia.   Alef    Beato l'uomo che teme il Signore Bet    e nei suoi precetti trova grande gioia. Ghimel"],
[112002,"Potente sulla terra sarà la sua stirpe, Dalet    la discendenza degli uomini retti sarà benedetta. He"],
[112003,"Prosperità e ricchezza nella sua casa, Vau    la sua giustizia rimane per sempre. Zain"],
[112004,"Spunta nelle tenebre, luce per gli uomini retti: Het    misericordioso, pietoso e giusto. Tet"],
[112005,"Felice l'uomo pietoso che dà in prestito, Iod    amministra i suoi beni con giustizia. Caf"],
[112006,"Egli non vacillerà in eterno: Lamed    eterno sarà il ricordo del giusto. Mem"],
[112007,"Cattive notizie non avrà da temere, Nun    saldo è il suo cuore, confida nel Signore. Samec"],
[112008,"Sicuro è il suo cuore, non teme, Ain    finché non vedrà la rovina dei suoi nemici. Pe"],
[112009,"Egli dona largamente ai poveri, Sade    la sua giustizia rimane per sempre, Kof    la sua fronte s'innalza nella gloria. Res"],
[112010,"Il malvagio vede e va in collera, Sin    digrigna i denti e si consuma. Tau    Ma il desiderio dei malvagi va in rovina."],
[113001,"Alleluia.    Lodate, servi del Signore,  lodate il nome del Signore."],
[113002,"Sia benedetto il nome del Signore,  da ora e per sempre."],
[113003,"Dal sorgere del sole al suo tramonto  sia lodato il nome del Signore."],
[113004,"Su tutte le genti eccelso è il Signore,  più alta dei cieli è la sua gloria."],
[113005,"Chi è come il Signore, nostro Dio,  che siede nell'alto"],
[113006,"e si china a guardare  sui cieli e sulla terra?"],
[113007,"Solleva dalla polvere il debole,  dall'immondizia rialza il povero,"],
[113008,"per farlo sedere tra i principi,  tra i principi del suo popolo."],
[113009,"Fa abitare nella casa la sterile,  come madre gioiosa di figli.    Alleluia."],
[114001,"Quando Israele uscì dall'Egitto,  la casa di Giacobbe da un popolo barbaro,"],
[114002,"Giuda divenne il suo santuario,  Israele il suo dominio."],
[114003,"Il mare vide e si ritrasse,  il Giordano si volse indietro,"],
[114004,"le montagne saltellarono come arieti,  le colline come agnelli di un gregge."],
[114005,"Che hai tu, mare, per fuggire,  e tu, Giordano, per volgerti indietro?"],
[114006,"Perché voi, montagne, saltellate come arieti  e voi, colline, come agnelli di un gregge?"],
[114007,"Trema, o terra, davanti al Signore,  davanti al Dio di Giacobbe,"],
[114008,"che muta la rupe in un lago,  la roccia in sorgenti d'acqua."],
[115001,"Non a noi, Signore, non a noi,  ma al tuo nome da' gloria,  per il tuo amore, per la tua fedeltà."],
[115002,"Perché le genti dovrebbero dire:  \"Dov'è il loro Dio?\"."],
[115003,"Il nostro Dio è nei cieli:  tutto ciò che vuole, egli lo compie."],
[115004,"I loro idoli sono argento e oro,  opera delle mani dell'uomo."],
[115005,"Hanno bocca e non parlano,  hanno occhi e non vedono,"],
[115006,"hanno orecchi e non odono,  hanno narici e non odorano."],
[115007,"Le loro mani non palpano,  i loro piedi non camminano;  dalla loro gola non escono suoni!"],
[115008,"Diventi come loro chi li fabbrica  e chiunque in essi confida!"],
[115009,"Israele, confida nel Signore:  egli è loro aiuto e loro scudo."],
[115010,"Casa di Aronne, confida nel Signore:  egli è loro aiuto e loro scudo."],
[115011,"Voi che temete il Signore, confidate nel Signore:  egli è loro aiuto e loro scudo."],
[115012,"Il Signore si ricorda di noi, ci benedice:  benedice la casa d'Israele,  benedice la casa di Aronne."],
[115013,"Benedice quelli che temono il Signore,  i piccoli e i grandi."],
[115014,"Vi renda numerosi il Signore,  voi e i vostri figli."],
[115015,"Siate benedetti dal Signore,  che ha fatto cielo e terra."],
[115016,"I cieli sono i cieli del Signore,  ma la terra l'ha data ai figli dell'uomo."],
[115017,"Non i morti lodano il Signore  né quelli che scendono nel silenzio,"],
[115018,"ma noi benediciamo il Signore  da ora e per sempre.  Alleluia."],
[116001,"Amo il Signore, perché ascolta  il grido della mia preghiera."],
[116002,"Verso di me ha teso l'orecchio  nel giorno in cui lo invocavo."],
[116003,"Mi stringevano funi di morte,  ero preso nei lacci degli inferi,  ero preso da tristezza e angoscia."],
[116004,"Allora ho invocato il nome del Signore:  \"Ti prego, liberami, Signore\"."],
[116005,"Pietoso e giusto è il Signore,  il nostro Dio è misericordioso."],
[116006,"Il Signore protegge i piccoli:  ero misero ed egli mi ha salvato."],
[116007,"Ritorna, anima mia, al tuo riposo,  perché il Signore ti ha beneficato."],
[116008,"Sì, hai liberato la mia vita dalla morte,  i miei occhi dalle lacrime,  i miei piedi dalla caduta."],
[116009,"Io camminerò alla presenza del Signore  nella terra dei viventi."],
[116010,"Ho creduto anche quando dicevo:  \"Sono troppo infelice\"."],
[116011,"Ho detto con sgomento:  \"Ogni uomo è bugiardo\"."],
[116012,"Che cosa renderò al Signore  per tutti i benefici che mi ha fatto?"],
[116013,"Alzerò il calice della salvezza  e invocherò il nome del Signore."],
[116014,"Adempirò i miei voti al Signore,  davanti a tutto il suo popolo."],
[116015,"Agli occhi del Signore è preziosa  la morte dei suoi fedeli."],
[116016,"Ti prego, Signore, perché sono tuo servo;  io sono tuo servo, figlio della tua schiava:  tu hai spezzato le mie catene."],
[116017,"A te offrirò un sacrificio di ringraziamento  e invocherò il nome del Signore."],
[116018,"Adempirò i miei voti al Signore  davanti a tutto il suo popolo,"],
[116019,"negli atri della casa del Signore,  in mezzo a te, Gerusalemme.  Alleluia."],
[117001,"Genti tutte, lodate il Signore,  popoli tutti, cantate la sua lode,"],
[117002,"perché forte è il suo amore per noi  e la fedeltà del Signore dura per sempre.  Alleluia."],
[118001,"Rendete grazie al Signore perché è buono,  perché il suo amore è per sempre."],
[118002,"Dica Israele:  \"Il suo amore è per sempre\"."],
[118003,"Dica la casa di Aronne:  \"Il suo amore è per sempre\"."],
[118004,"Dicano quelli che temono il Signore:  \"Il suo amore è per sempre\"."],
[118005,"Nel pericolo ho gridato al Signore:  mi ha risposto, il Signore, e mi ha tratto in salvo."],
[118006,"Il Signore è per me, non avrò timore:  che cosa potrà farmi un uomo?"],
[118007,"Il Signore è per me, è il mio aiuto,  e io guarderò dall'alto i miei nemici."],
[118008,"È meglio rifugiarsi nel Signore  che confidare nell'uomo."],
[118009,"È meglio rifugiarsi nel Signore  che confidare nei potenti."],
[118010,"Tutte le nazioni mi hanno circondato,  ma nel nome del Signore le ho distrutte."],
[118011,"Mi hanno circondato, mi hanno accerchiato,  ma nel nome del Signore le ho distrutte."],
[118012,"Mi hanno circondato come api,  come fuoco che divampa tra i rovi,  ma nel nome del Signore le ho distrutte."],
[118013,"Mi avevano spinto con forza per farmi cadere,  ma il Signore è stato il mio aiuto."],
[118014,"Mia forza e mio canto è il Signore,  egli è stato la mia salvezza."],
[118015,"Grida di giubilo e di vittoria  nelle tende dei giusti:  la destra del Signore ha fatto prodezze,"],
[118016,"la destra del Signore si è innalzata,  la destra del Signore ha fatto prodezze."],
[118017,"Non morirò, ma resterò in vita  e annuncerò le opere del Signore."],
[118018,"Il Signore mi ha castigato duramente,  ma non mi ha consegnato alla morte."],
[118019,"Apritemi le porte della giustizia:  vi entrerò per ringraziare il Signore."],
[118020,"È questa la porta del Signore:  per essa entrano i giusti."],
[118021,"Ti rendo grazie, perché mi hai risposto,  perché sei stato la mia salvezza."],
[118022,"La pietra scartata dai costruttori  è divenuta la pietra d'angolo."],
[118023,"Questo è stato fatto dal Signore:  una meraviglia ai nostri occhi."],
[118024,"Questo è il giorno che ha fatto il Signore:  rallegriamoci in esso ed esultiamo!"],
[118025,"Ti preghiamo, Signore: dona la salvezza!  Ti preghiamo, Signore: dona la vittoria!"],
[118026,"Benedetto colui che viene nel nome del Signore.  Vi benediciamo dalla casa del Signore."],
[118027,"Il Signore è Dio, egli ci illumina.  Formate il corteo con rami frondosi  fino agli angoli dell'altare."],
[118028,"Sei tu il mio Dio e ti rendo grazie,  sei il mio Dio e ti esalto."],
[118029,"Rendete grazie al Signore, perché è buono,  perché il suo amore è per sempre."],
[119001,"Beato chi è integro nella sua via   e cammina nella legge del Signore."],
[119002,"Beato chi custodisce i suoi insegnamenti   e lo cerca con tutto il cuore."],
[119003,"Non commette certo ingiustizie   e cammina nelle sue vie."],
[119004,"Tu hai promulgato i tuoi precetti   perché siano osservati interamente."],
[119005,"Siano stabili le mie vie   nel custodire i tuoi decreti."],
[119006,"Non dovrò allora vergognarmi,   se avrò considerato tutti i tuoi comandi."],
[119007,"Ti loderò con cuore sincero,   quando avrò appreso i tuoi giusti giudizi."],
[119008,"Voglio osservare i tuoi decreti:   non abbandonarmi mai. Bet"],
[119009,"Come potrà un giovane tenere pura la sua via?   Osservando la tua parola."],
[119010,"Con tutto il mio cuore ti cerco:   non lasciarmi deviare dai tuoi comandi."],
[119011,"Ripongo nel cuore la tua promessa   per non peccare contro di te."],
[119012,"Benedetto sei tu, Signore:   insegnami i tuoi decreti."],
[119013,"Con le mie labbra ho raccontato   tutti i giudizi della tua bocca."],
[119014,"Nella via dei tuoi insegnamenti è la mia gioia,   più che in tutte le ricchezze."],
[119015,"Voglio meditare i tuoi precetti,   considerare le tue vie."],
[119016,"Nei tuoi decreti è la mia delizia,   non dimenticherò la tua parola. Ghimel"],
[119017,"Sii benevolo con il tuo servo e avrò vita,   osserverò la tua parola."],
[119018,"Aprimi gli occhi perché io consideri   le meraviglie della tua legge."],
[119019,"Forestiero sono qui sulla terra:   non nascondermi i tuoi comandi."],
[119020,"Io mi consumo nel desiderio   dei tuoi giudizi in ogni momento."],
[119021,"Tu minacci gli orgogliosi, i maledetti,   che deviano dai tuoi comandi."],
[119022,"Allontana da me vergogna e disprezzo,   perché ho custodito i tuoi insegnamenti."],
[119023,"Anche se i potenti siedono e mi calunniano,   il tuo servo medita i tuoi decreti."],
[119024,"I tuoi insegnamenti sono la mia delizia:   sono essi i miei consiglieri. Dalet"],
[119025,"La mia vita è incollata alla polvere:   fammi vivere secondo la tua parola."],
[119026,"Ti ho manifestato le mie vie e tu mi hai risposto;   insegnami i tuoi decreti."],
[119027,"Fammi conoscere la via dei tuoi precetti   e mediterò le tue meraviglie."],
[119028,"Io piango lacrime di tristezza;   fammi rialzare secondo la tua parola."],
[119029,"Tieni lontana da me la via della menzogna,   donami la grazia della tua legge."],
[119030,"Ho scelto la via della fedeltà,   mi sono proposto i tuoi giudizi."],
[119031,"Ho aderito ai tuoi insegnamenti:   Signore, che io non debba vergognarmi."],
[119032,"Corro sulla via dei tuoi comandi,   perché hai allargato il mio cuore. He"],
[119033,"Insegnami, Signore, la via dei tuoi decreti   e la custodirò sino alla fine."],
[119034,"Dammi intelligenza, perché io custodisca la tua legge   e la osservi con tutto il cuore."],
[119035,"Guidami sul sentiero dei tuoi comandi,   perché in essi è la mia felicità."],
[119036,"Piega il mio cuore verso i tuoi insegnamenti   e non verso il guadagno."],
[119037,"Distogli i miei occhi dal guardare cose vane,   fammi vivere nella tua via."],
[119038,"Con il tuo servo mantieni la tua promessa,   perché di te si abbia timore."],
[119039,"Allontana l'insulto che mi sgomenta,   poiché i tuoi giudizi sono buoni."],
[119040,"Ecco, desidero i tuoi precetti:   fammi vivere nella tua giustizia. Vau"],
[119041,"Venga a me, Signore, il tuo amore,   la tua salvezza secondo la tua promessa."],
[119042,"A chi mi insulta darò una risposta,   perché ho fiducia nella tua parola."],
[119043,"Non togliere dalla mia bocca la parola vera,   perché spero nei tuoi giudizi."],
[119044,"Osserverò continuamente la tua legge,   in eterno, per sempre."],
[119045,"Camminerò in un luogo spazioso,   perché ho ricercato i tuoi precetti."],
[119046,"Davanti ai re parlerò dei tuoi insegnamenti   e non dovrò vergognarmi."],
[119047,"La mia delizia sarà nei tuoi comandi,   che io amo."],
[119048,"Alzerò le mani verso i tuoi comandi che amo,   mediterò i tuoi decreti. Zain"],
[119049,"Ricordati della parola detta al tuo servo,   con la quale mi hai dato speranza."],
[119050,"Questo mi consola nella mia miseria:   la tua promessa mi fa vivere."],
[119051,"Gli orgogliosi mi insultano aspramente,   ma io non mi allontano dalla tua legge."],
[119052,"Ricordo i tuoi eterni giudizi, o Signore,   e ne sono consolato."],
[119053,"Mi ha invaso il furore contro i malvagi   che abbandonano la tua legge."],
[119054,"I tuoi decreti sono il mio canto   nella dimora del mio esilio."],
[119055,"Nella notte ricordo il tuo nome, Signore,   e osservo la tua legge."],
[119056,"Tutto questo mi accade   perché ho custodito i tuoi precetti. Het"],
[119057,"La mia parte è il Signore:   ho deciso di osservare le tue parole."],
[119058,"Con tutto il cuore ho placato il tuo volto:   abbi pietà di me secondo la tua promessa."],
[119059,"Ho esaminato le mie vie,   ho rivolto i miei piedi verso i tuoi insegnamenti."],
[119060,"Mi affretto e non voglio tardare   a osservare i tuoi comandi."],
[119061,"I lacci dei malvagi mi hanno avvolto:   non ho dimenticato la tua legge."],
[119062,"Nel cuore della notte mi alzo a renderti grazie   per i tuoi giusti giudizi."],
[119063,"Sono amico di coloro che ti temono   e osservano i tuoi precetti."],
[119064,"Del tuo amore, Signore, è piena la terra;   insegnami i tuoi decreti. Tet"],
[119065,"Hai fatto del bene al tuo servo,   secondo la tua parola, Signore."],
[119066,"Insegnami il gusto del bene e la conoscenza,   perché ho fiducia nei tuoi comandi."],
[119067,"Prima di essere umiliato andavo errando,   ma ora osservo la tua promessa."],
[119068,"Tu sei buono e fai il bene:   insegnami i tuoi decreti."],
[119069,"Gli orgogliosi mi hanno coperto di menzogne,   ma io con tutto il cuore custodisco i tuoi precetti."],
[119070,"Insensibile come il grasso è il loro cuore:   nella tua legge io trovo la mia delizia."],
[119071,"Bene per me se sono stato umiliato,   perché impari i tuoi decreti."],
[119072,"Bene per me è la legge della tua bocca,   più di mille pezzi d'oro e d'argento. Iod"],
[119073,"Le tue mani mi hanno fatto e plasmato:   fammi capire e imparerò i tuoi comandi."],
[119074,"Quelli che ti temono al vedermi avranno gioia,   perché spero nella tua parola."],
[119075,"Signore, io so che i tuoi giudizi sono giusti   e con ragione mi hai umiliato."],
[119076,"Il tuo amore sia la mia consolazione,   secondo la promessa fatta al tuo servo."],
[119077,"Venga a me la tua misericordia e io avrò vita,   perché la tua legge è la mia delizia."],
[119078,"Si vergognino gli orgogliosi che mi opprimono con menzogne:   io mediterò i tuoi precetti."],
[119079,"Si volgano a me quelli che ti temono   e che conoscono i tuoi insegnamenti."],
[119080,"Sia integro il mio cuore nei tuoi decreti,   perché non debba vergognarmi. Caf"],
[119081,"Mi consumo nell'attesa della tua salvezza,   spero nella tua parola."],
[119082,"Si consumano i miei occhi per la tua promessa,   dicendo: \"Quando mi darai conforto?\"."],
[119083,"Io sono come un otre esposto al fumo,   non dimentico i tuoi decreti."],
[119084,"Quanti saranno i giorni del tuo servo?   Quando terrai il giudizio contro i miei persecutori?"],
[119085,"Mi hanno scavato fosse gli orgogliosi,   che non seguono la tua legge."],
[119086,"Fedeli sono tutti i tuoi comandi.   A torto mi perseguitano: vieni in mio aiuto!"],
[119087,"Per poco non mi hanno fatto sparire dalla terra,   ma io non ho abbandonato i tuoi precetti."],
[119088,"Secondo il tuo amore fammi vivere   e osserverò l'insegnamento della tua bocca. Lamed"],
[119089,"Per sempre, o Signore,   la tua parola è stabile nei cieli."],
[119090,"La tua fedeltà di generazione in generazione;   hai fondato la terra ed essa è salda."],
[119091,"Per i tuoi giudizi tutto è stabile fino ad oggi,   perché ogni cosa è al tuo servizio."],
[119092,"Se la tua legge non fosse la mia delizia,   davvero morirei nella mia miseria."],
[119093,"Mai dimenticherò i tuoi precetti,   perché con essi tu mi fai vivere."],
[119094,"Io sono tuo: salvami,   perché ho ricercato i tuoi precetti."],
[119095,"I malvagi sperano di rovinarmi;   io presto attenzione ai tuoi insegnamenti."],
[119096,"Di ogni cosa perfetta ho visto il confine:   l'ampiezza dei tuoi comandi è infinita. Mem"],
[119097,"Quanto amo la tua legge!   La medito tutto il giorno."],
[119098,"Il tuo comando mi fa più saggio dei miei nemici,   perché esso è sempre con me."],
[119099,"Sono più saggio di tutti i miei maestri,   perché medito i tuoi insegnamenti."],
[119100,"Ho più intelligenza degli anziani,   perché custodisco i tuoi precetti."],
[119101,"Tengo lontani i miei piedi da ogni cattivo sentiero,   per osservare la tua parola."],
[119102,"Non mi allontano dai tuoi giudizi,   perché sei tu a istruirmi."],
[119103,"Quanto sono dolci al mio palato le tue promesse,   più del miele per la mia bocca."],
[119104,"I tuoi precetti mi danno intelligenza,   perciò odio ogni falso sentiero. Nun"],
[119105,"Lampada per i miei passi è la tua parola,   luce sul mio cammino."],
[119106,"Ho giurato, e lo confermo,   di osservare i tuoi giusti giudizi."],
[119107,"Sono tanto umiliato, Signore:   dammi vita secondo la tua parola."],
[119108,"Signore, gradisci le offerte delle mie labbra,   insegnami i tuoi giudizi."],
[119109,"La mia vita è sempre in pericolo,   ma non dimentico la tua legge."],
[119110,"I malvagi mi hanno teso un tranello,   ma io non ho deviato dai tuoi precetti."],
[119111,"Mia eredità per sempre sono i tuoi insegnamenti,   perché sono essi la gioia del mio cuore."],
[119112,"Ho piegato il mio cuore a compiere i tuoi decreti,   in eterno, senza fine. Samec"],
[119113,"Odio chi ha il cuore diviso;   io invece amo la tua legge."],
[119114,"Tu sei mio rifugio e mio scudo:   spero nella tua parola."],
[119115,"Allontanatevi da me, o malvagi:   voglio custodire i comandi del mio Dio."],
[119116,"Sostienimi secondo la tua promessa e avrò vita,   non deludere la mia speranza."],
[119117,"Aiutami e sarò salvo,   non perderò mai di vista i tuoi decreti."],
[119118,"Tu disprezzi chi abbandona i tuoi decreti,   perché menzogne sono i suoi pensieri."],
[119119,"Tu consideri scorie tutti i malvagi della terra,   perciò amo i tuoi insegnamenti."],
[119120,"Per paura di te la mia pelle rabbrividisce:   io temo i tuoi giudizi. Ain"],
[119121,"Ho agito secondo giudizio e giustizia;   non abbandonarmi ai miei oppressori."],
[119122,"Assicura il bene al tuo servo;   non mi opprimano gli orgogliosi."],
[119123,"I miei occhi si consumano nell'attesa della tua salvezza   e per la promessa della tua giustizia."],
[119124,"Agisci con il tuo servo secondo il tuo amore   e insegnami i tuoi decreti."],
[119125,"Io sono tuo servo: fammi comprendere   e conoscerò i tuoi insegnamenti."],
[119126,"È tempo che tu agisca, Signore:   hanno infranto la tua legge."],
[119127,"Perciò amo i tuoi comandi,   più dell'oro, dell'oro più fino."],
[119128,"Per questo io considero retti tutti i tuoi precetti   e odio ogni falso sentiero. Pe"],
[119129,"Meravigliosi sono i tuoi insegnamenti:   per questo li custodisco."],
[119130,"La rivelazione delle tue parole illumina,   dona intelligenza ai semplici."],
[119131,"Apro anelante la mia bocca,   perché ho sete dei tuoi comandi."],
[119132,"Volgiti a me e abbi pietà,   con il giudizio che riservi a chi ama il tuo nome."],
[119133,"Rendi saldi i miei passi secondo la tua promessa   e non permettere che mi domini alcun male."],
[119134,"Riscattami dall'oppressione dell'uomo   e osserverò i tuoi precetti."],
[119135,"Fa' risplendere il tuo volto sul tuo servo   e insegnami i tuoi decreti."],
[119136,"Torrenti di lacrime scorrono dai miei occhi,   perché non si osserva la tua legge. Sade"],
[119137,"Tu sei giusto, Signore,   e retto nei tuoi giudizi."],
[119138,"Con giustizia hai promulgato i tuoi insegnamenti   e con grande fedeltà."],
[119139,"Uno zelo ardente mi consuma,   perché i miei avversari dimenticano le tue parole."],
[119140,"Limpida e pura è la tua promessa   e il tuo servo la ama."],
[119141,"Io sono piccolo e disprezzato:   non dimentico i tuoi precetti."],
[119142,"La tua giustizia è giustizia eterna   e la tua legge è verità."],
[119143,"Angoscia e affanno mi hanno colto:   i tuoi comandi sono la mia delizia."],
[119144,"Giustizia eterna sono i tuoi insegnamenti:   fammi comprendere e avrò la vita. Kof"],
[119145,"Invoco con tutto il cuore: Signore, rispondimi;   custodirò i tuoi decreti."],
[119146,"Io t'invoco: salvami   e osserverò i tuoi insegnamenti."],
[119147,"Precedo l'aurora e grido aiuto,   spero nelle tue parole."],
[119148,"I miei occhi precedono il mattino,   per meditare sulla tua promessa."],
[119149,"Ascolta la mia voce, secondo il tuo amore;   Signore, fammi vivere secondo il tuo giudizio."],
[119150,"Si avvicinano quelli che seguono il male:   sono lontani dalla tua legge."],
[119151,"Tu, Signore, sei vicino;   tutti i tuoi comandi sono verità."],
[119152,"Da tempo lo so: i tuoi insegnamenti   li hai stabiliti per sempre. Res"],
[119153,"Vedi la mia miseria e liberami,   perché non ho dimenticato la tua legge."],
[119154,"Difendi la mia causa e riscattami,   secondo la tua promessa fammi vivere."],
[119155,"Lontana dai malvagi è la salvezza,   perché essi non ricercano i tuoi decreti."],
[119156,"Grande è la tua tenerezza, Signore:   fammi vivere secondo i tuoi giudizi."],
[119157,"Molti mi perseguitano e mi affliggono,   ma io non abbandono i tuoi insegnamenti."],
[119158,"Ho visto i traditori e ne ho provato ribrezzo,   perché non osservano la tua promessa."],
[119159,"Vedi che io amo i tuoi precetti:   Signore, secondo il tuo amore dammi vita."],
[119160,"La verità è fondamento della tua parola,   ogni tuo giusto giudizio dura in eterno. Sin"],
[119161,"I potenti mi perseguitano senza motivo,   ma il mio cuore teme solo le tue parole."],
[119162,"Io gioisco per la tua promessa,   come chi trova un grande bottino."],
[119163,"Odio la menzogna e la detesto,   amo la tua legge."],
[119164,"Sette volte al giorno io ti lodo,   per i tuoi giusti giudizi."],
[119165,"Grande pace per chi ama la tua legge:   nel suo cammino non trova inciampo."],
[119166,"Aspetto da te la salvezza, Signore,   e metto in pratica i tuoi comandi."],
[119167,"Io osservo i tuoi insegnamenti   e li amo intensamente."],
[119168,"Osservo i tuoi precetti e i tuoi insegnamenti:   davanti a te sono tutte le mie vie. Tau"],
[119169,"Giunga il mio grido davanti a te, Signore,   fammi comprendere secondo la tua parola."],
[119170,"Venga davanti a te la mia supplica,   liberami secondo la tua promessa."],
[119171,"Sgorghi dalle mie labbra la tua lode,   perché mi insegni i tuoi decreti."],
[119172,"La mia lingua canti la tua promessa,   perché tutti i tuoi comandi sono giustizia."],
[119173,"Mi venga in aiuto la tua mano,   perché ho scelto i tuoi precetti."],
[119174,"Desidero la tua salvezza, Signore,   e la tua legge è la mia delizia."],
[119175,"Che io possa vivere e darti lode:   mi aiutino i tuoi giudizi."],
[119176,"Mi sono perso come pecora smarrita;   cerca il tuo servo: non ho dimenticato i tuoi comandi."],
[120001,"Canto delle salite .  Nella mia angoscia ho gridato al Signore  ed egli mi ha risposto."],
[120002,"Signore, libera la mia vita  dalle labbra bugiarde,  dalla lingua ingannatrice."],
[120003,"Che cosa ti darà,  come ti ripagherà,  o lingua ingannatrice?"],
[120004,"Frecce acute di un prode  con braci ardenti di ginestra!"],
[120005,"Ahimè, io abito straniero in Mesec,  dimoro fra le tende di Kedar!"],
[120006,"Troppo tempo ho abitato  con chi detesta la pace."],
[120007,"Io sono per la pace,  ma essi, appena parlo,  sono per la guerra."],
[121001,"Canto delle salite .  Alzo gli occhi verso i monti:  da dove mi verrà l'aiuto?"],
[121002,"Il mio aiuto viene dal Signore:  egli ha fatto cielo e terra."],
[121003,"Non lascerà vacillare il tuo piede,  non si addormenterà il tuo custode."],
[121004,"Non si addormenterà, non prenderà sonno  il custode d'Israele."],
[121005,"Il Signore è il tuo custode,  il Signore è la tua ombra  e sta alla tua destra."],
[121006,"Di giorno non ti colpirà il sole,  né la luna di notte."],
[121007,"Il Signore ti custodirà da ogni male:  egli custodirà la tua vita."],
[121008,"Il Signore ti custodirà quando esci e quando entri,  da ora e per sempre."],
[122001,"Canto delle salite. Di Davide .  Quale gioia, quando mi dissero:  \"Andremo alla casa del Signore!\"."],
[122002,"Già sono fermi i nostri piedi  alle tue porte, Gerusalemme!"],
[122003,"Gerusalemme è costruita  come città unita e compatta."],
[122004,"È là che salgono le tribù,  le tribù del Signore,  secondo la legge d'Israele,  per lodare il nome del Signore."],
[122005,"Là sono posti i troni del giudizio,  i troni della casa di Davide."],
[122006,"Chiedete pace per Gerusalemme:  vivano sicuri quelli che ti amano;"],
[122007,"sia pace nelle tue mura,  sicurezza nei tuoi palazzi."],
[122008,"Per i miei fratelli e i miei amici  io dirò: \"Su te sia pace!\"."],
[122009,"Per la casa del Signore nostro Dio,  chiederò per te il bene."],
[123001,"Canto delle salite. Di Davide .  A te alzo i miei occhi,  a te che siedi nei cieli."],
[123002,"Ecco, come gli occhi dei servi  alla mano dei loro padroni,  come gli occhi di una schiava  alla mano della sua padrona,  così i nostri occhi al Signore nostro Dio,  finché abbia pietà di noi."],
[123003,"Pietà di noi, Signore, pietà di noi,  siamo già troppo sazi di disprezzo,"],
[123004,"troppo sazi noi siamo dello scherno dei gaudenti,  del disprezzo dei superbi."],
[124001,"Canto delle salite. Di Davide .  Se il Signore non fosse stato per noi  - lo dica Israele -,"],
[124002,"se il Signore non fosse stato per noi,  quando eravamo assaliti,"],
[124003,"allora ci avrebbero inghiottiti vivi,  quando divampò contro di noi la loro collera."],
[124004,"Allora le acque ci avrebbero travolti,  un torrente ci avrebbe sommersi;"],
[124005,"allora ci avrebbero sommersi  acque impetuose."],
[124006,"Sia benedetto il Signore,  che non ci ha consegnati in preda ai loro denti."],
[124007,"Siamo stati liberati come un passero  dal laccio dei cacciatori:  il laccio si è spezzato  e noi siamo scampati."],
[124008,"Il nostro aiuto è nel nome del Signore:  egli ha fatto cielo e terra."],
[125001,"Canto delle salite .  Chi confida nel Signore è come il monte Sion:  non vacilla, è stabile per sempre."],
[125002,"I monti circondano Gerusalemme:  il Signore circonda il suo popolo,  da ora e per sempre."],
[125003,"Non resterà lo scettro dei malvagi  sull'eredità dei giusti,  perché i giusti non tendano le mani  a compiere il male."],
[125004,"Sii buono, Signore, con i buoni  e con i retti di cuore."],
[125005,"Ma quelli che deviano per sentieri tortuosi  il Signore li associ ai malfattori.  Pace su Israele!"],
[126001,"Canto delle salite .  Quando il Signore ristabilì la sorte di Sion,  ci sembrava di sognare."],
[126002,"Allora la nostra bocca si riempì di sorriso,  la nostra lingua di gioia.  Allora si diceva tra le genti:  \"Il Signore ha fatto grandi cose per loro\"."],
[126003,"Grandi cose ha fatto il Signore per noi:  eravamo pieni di gioia."],
[126004,"Ristabilisci, Signore, la nostra sorte,  come i torrenti del Negheb."],
[126005,"Chi semina nelle lacrime  mieterà nella gioia."],
[126006,"Nell'andare, se ne va piangendo,  portando la semente da gettare,  ma nel tornare, viene con gioia,  portando i suoi covoni."],
[127001,"Canto delle salite. Di Salomone.  Se il Signore non costruisce la casa,  invano si affaticano i costruttori.  Se il Signore non vigila sulla città,  invano veglia la sentinella."],
[127002,"Invano vi alzate di buon mattino  e tardi andate a riposare,  voi che mangiate un pane di fatica:  al suo prediletto egli lo darà nel sonno."],
[127003,"Ecco, eredità del Signore sono i figli,  è sua ricompensa il frutto del grembo."],
[127004,"Come frecce in mano a un guerriero  sono i figli avuti in giovinezza."],
[127005,"Beato l'uomo che ne ha piena la faretra:  non dovrà vergognarsi quando verrà alla porta  a trattare con i propri nemici."],
[128001,"Canto delle salite.  Beato chi teme il Signore  e cammina nelle sue vie."],
[128002,"Della fatica delle tue mani ti nutrirai,  sarai felice e avrai ogni bene."],
[128003,"La tua sposa come vite feconda  nell'intimità della tua casa;  i tuoi figli come virgulti d'ulivo  intorno alla tua mensa."],
[128004,"Ecco com'è benedetto  l'uomo che teme il Signore."],
[128005,"Ti benedica il Signore da Sion.  Possa tu vedere il bene di Gerusalemme  tutti i giorni della tua vita!"],
[128006,"Possa tu vedere i figli dei tuoi figli!  Pace su Israele!"],
[129001,"Canto delle salite .  Quanto mi hanno perseguitato fin dalla giovinezza  - lo dica Israele -,"],
[129002,"quanto mi hanno perseguitato fin dalla giovinezza,  ma su di me non hanno prevalso!"],
[129003,"Sul mio dorso hanno arato gli aratori,  hanno scavato lunghi solchi."],
[129004,"Il Signore è giusto:  ha spezzato le funi dei malvagi."],
[129005,"Si vergognino e volgano le spalle  tutti quelli che odiano Sion."],
[129006,"Siano come l'erba dei tetti:  prima che sia strappata, è già secca;"],
[129007,"non riempie la mano al mietitore  né il grembo a chi raccoglie covoni."],
[129008,"I passanti non possono dire:  \"La benedizione del Signore sia su di voi,  vi benediciamo nel nome del Signore\"."],
[130001,"Canto delle salite.  Dal profondo a te grido, o Signore;"],
[130002,"Signore, ascolta la mia voce.  Siano i tuoi orecchi attenti  alla voce della mia supplica."],
[130003,"Se consideri le colpe, Signore,  Signore, chi ti può resistere?"],
[130004,"Ma con te è il perdono:  così avremo il tuo timore."],
[130005,"Io spero, Signore.  Spera l'anima mia,  attendo la sua parola."],
[130006,"L'anima mia è rivolta al Signore  più che le sentinelle all'aurora.  Più che le sentinelle l'aurora,"],
[130007,"Israele attenda il Signore,  perché con il Signore è la misericordia  e grande è con lui la redenzione."],
[130008,"Egli redimerà Israele  da tutte le sue colpe."],
[131001,"Canto delle salite. Di Davide .  Signore, non si esalta il mio cuore  né i miei occhi guardano in alto;  non vado cercando cose grandi  né meraviglie più alte di me."],
[131002,"Io invece resto quieto e sereno:  come un bimbo svezzato in braccio a sua madre,  come un bimbo svezzato è in me l'anima mia."],
[131003,"Israele attenda il Signore,  da ora e per sempre."],
[132001,"Canto delle salite.  Ricordati, Signore, di Davide,  di tutte le sue fatiche,"],
[132002,"quando giurò al Signore,  al Potente di Giacobbe fece voto:"],
[132003,"\"Non entrerò nella tenda in cui abito,  non mi stenderò sul letto del mio riposo,"],
[132004,"non concederò sonno ai miei occhi  né riposo alle mie palpebre,"],
[132005,"finché non avrò trovato un luogo per il Signore,  una dimora per il Potente di Giacobbe\"."],
[132006,"Ecco, abbiamo saputo che era in Èfrata,  l'abbiamo trovata nei campi di Iaar."],
[132007,"Entriamo nella sua dimora,  prostriamoci allo sgabello dei suoi piedi."],
[132008,"Sorgi, Signore, verso il luogo del tuo riposo,  tu e l'arca della tua potenza."],
[132009,"I tuoi sacerdoti si rivestano di giustizia  ed esultino i tuoi fedeli."],
[132010,"Per amore di Davide, tuo servo,  non respingere il volto del tuo consacrato."],
[132011,"Il Signore ha giurato a Davide,  promessa da cui non torna indietro:  \"Il frutto delle tue viscere  io metterò sul tuo trono!"],
[132012,"Se i tuoi figli osserveranno la mia alleanza  e i precetti che insegnerò loro,  anche i loro figli per sempre  siederanno sul tuo trono\"."],
[132013,"Sì, il Signore ha scelto Sion,  l'ha voluta per sua residenza:"],
[132014,"\"Questo sarà il luogo del mio riposo per sempre:  qui risiederò, perché l'ho voluto."],
[132015,"Benedirò tutti i suoi raccolti,  sazierò di pane i suoi poveri."],
[132016,"Rivestirò di salvezza i suoi sacerdoti,  i suoi fedeli esulteranno di gioia."],
[132017,"Là farò germogliare una potenza per Davide,  preparerò una lampada per il mio consacrato."],
[132018,"Rivestirò di vergogna i suoi nemici,  mentre su di lui fiorirà la sua corona\"."],
[133001,"Canto delle salite. Di Davide.  Ecco, com'è bello e com'è dolce  che i fratelli vivano insieme!"],
[133002,"È come olio prezioso versato sul capo,  che scende sulla barba, la barba di Aronne,  che scende sull'orlo della sua veste."],
[133003,"È come la rugiada dell'Ermon,  che scende sui monti di Sion.  Perché là il Signore manda la benedizione,  la vita per sempre."],
[134001,"Canto delle salite .  Ecco, benedite il Signore,  voi tutti, servi del Signore;  voi che state nella casa del Signore  durante la notte."],
[134002,"Alzate le mani verso il santuario  e benedite il Signore."],
[134003,"Il Signore ti benedica da Sion:  egli ha fatto cielo e terra."],
[135001,"Alleluia.    Lodate il nome del Signore,  lodatelo, servi del Signore,"],
[135002,"voi che state nella casa del Signore,  negli atri della casa del nostro Dio."],
[135003,"Lodate il Signore, perché il Signore è buono;  cantate inni al suo nome, perché è amabile."],
[135004,"Il Signore si è scelto Giacobbe,  Israele come sua proprietà."],
[135005,"Sì, riconosco che il Signore è grande,  il Signore nostro più di tutti gli dei."],
[135006,"Tutto ciò che vuole  il Signore lo compie in cielo e sulla terra,  nei mari e in tutti gli abissi."],
[135007,"Fa salire le nubi dall'estremità della terra,  produce le folgori per la pioggia,  dalle sue riserve libera il vento."],
[135008,"Egli colpì i primogeniti d'Egitto,  dagli uomini fino al bestiame."],
[135009,"Mandò segni e prodigi  in mezzo a te, Egitto,  contro il faraone e tutti i suoi ministri."],
[135010,"Colpì numerose nazioni  e uccise sovrani potenti:"],
[135011,"Sicon, re degli Amorrei,  Og, re di Basan,  e tutti i regni di Canaan."],
[135012,"Diede in eredità la loro terra,  in eredità a Israele suo popolo."],
[135013,"Signore, il tuo nome è per sempre;  Signore, il tuo ricordo di generazione in generazione."],
[135014,"Sì, il Signore fa giustizia al suo popolo  e dei suoi servi ha compassione."],
[135015,"Gli idoli delle nazioni sono argento e oro,  opera delle mani dell'uomo."],
[135016,"Hanno bocca e non parlano,  hanno occhi e non vedono,"],
[135017,"hanno orecchi e non odono;  no, non c'è respiro nella loro bocca."],
[135018,"Diventi come loro chi li fabbrica  e chiunque in essi confida."],
[135019,"Benedici il Signore, casa d'Israele;  benedici il Signore, casa di Aronne;"],
[135020,"benedici il Signore, casa di Levi;  voi che temete il Signore, benedite il Signore."],
[135021,"Da Sion, benedetto il Signore,  che abita in Gerusalemme!    Alleluia."],
[136001,"Rendete grazie al Signore perché è buono,  perché il suo amore è per sempre."],
[136002,"Rendete grazie al Dio degli dei,  perché il suo amore è per sempre."],
[136003,"Rendete grazie al Signore dei signori,  perché il suo amore è per sempre."],
[136004,"Lui solo ha compiuto grandi meraviglie,  perché il suo amore è per sempre."],
[136005,"Ha creato i cieli con sapienza,  perché il suo amore è per sempre."],
[136006,"Ha disteso la terra sulle acque,  perché il suo amore è per sempre."],
[136007,"Ha fatto le grandi luci,  perché il suo amore è per sempre."],
[136008,"Il sole, per governare il giorno,  perché il suo amore è per sempre."],
[136009,"La luna e le stelle, per governare la notte,  perché il suo amore è per sempre."],
[136010,"Colpì l'Egitto nei suoi primogeniti,  perché il suo amore è per sempre."],
[136011,"Da quella terra fece uscire Israele,  perché il suo amore è per sempre."],
[136012,"Con mano potente e braccio teso,  perché il suo amore è per sempre."],
[136013,"Divise il Mar Rosso in due parti,  perché il suo amore è per sempre."],
[136014,"In mezzo fece passare Israele,  perché il suo amore è per sempre."],
[136015,"Vi travolse il faraone e il suo esercito,  perché il suo amore è per sempre."],
[136016,"Guidò il suo popolo nel deserto,  perché il suo amore è per sempre."],
[136017,"Colpì grandi sovrani,  perché il suo amore è per sempre."],
[136018,"Uccise sovrani potenti,  perché il suo amore è per sempre."],
[136019,"Sicon, re degli Amorrei,  perché il suo amore è per sempre."],
[136020,"Og, re di Basan,  perché il suo amore è per sempre."],
[136021,"Diede in eredità la loro terra,  perché il suo amore è per sempre."],
[136022,"In eredità a Israele suo servo,  perché il suo amore è per sempre."],
[136023,"Nella nostra umiliazione si è ricordato di noi,  perché il suo amore è per sempre."],
[136024,"Ci ha liberati dai nostri avversari,  perché il suo amore è per sempre."],
[136025,"Egli dà il cibo a ogni vivente,  perché il suo amore è per sempre."],
[136026,"Rendete grazie al Dio del cielo,  perché il suo amore è per sempre."],
[137001,"Lungo i fiumi di Babilonia,  là sedevamo e piangevamo  ricordandoci di Sion."],
[137002,"Ai salici di quella terra  appendemmo le nostre cetre,"],
[137003,"perché là ci chiedevano parole di canto  coloro che ci avevano deportato,  allegre canzoni, i nostri oppressori:  \"Cantateci canti di Sion!\"."],
[137004,"Come cantare i canti del Signore  in terra straniera?"],
[137005,"Se mi dimentico di te, Gerusalemme,  si dimentichi di me la mia destra;"],
[137006,"mi si attacchi la lingua al palato  se lascio cadere il tuo ricordo,  se non innalzo Gerusalemme  al di sopra di ogni mia gioia."],
[137007,"Ricordati, Signore, dei figli di Edom,  che, nel giorno di Gerusalemme,  dicevano: \"Spogliatela, spogliatela  fino alle sue fondamenta!\"."],
[137008,"Figlia di Babilonia devastatrice,  beato chi ti renderà quanto ci hai fatto."],
[137009,"Beato chi afferrerà i tuoi piccoli  e li sfracellerà contro la pietra."],
[138001,"Di Davide.  Ti rendo grazie, Signore, con tutto il cuore:  hai ascoltato le parole della mia bocca.  Non agli dei, ma a te voglio cantare,"],
[138002,"mi prostro verso il tuo tempio santo.  Rendo grazie al tuo nome per il tuo amore e la tua fedeltà:  hai reso la tua promessa più grande del tuo nome."],
[138003,"Nel giorno in cui ti ho invocato, mi hai risposto,  hai accresciuto in me la forza."],
[138004,"Ti renderanno grazie, Signore, tutti i re della terra,  quando ascolteranno le parole della tua bocca."],
[138005,"Canteranno le vie del Signore:  grande è la gloria del Signore!"],
[138006,"Perché eccelso è il Signore, ma guarda verso l'umile;  il superbo invece lo riconosce da lontano."],
[138007,"Se cammino in mezzo al pericolo,  tu mi ridoni vita;  contro la collera dei miei avversari stendi la tua mano  e la tua destra mi salva."],
[138008,"Il Signore farà tutto per me.  Signore, il tuo amore è per sempre:  non abbandonare l'opera delle tue mani."],
[139001,"Al maestro del coro. Di Davide. Salmo.  Signore, tu mi scruti e mi conosci,"],
[139002,"tu conosci quando mi siedo e quando mi alzo,  intendi da lontano i miei pensieri,"],
[139003,"osservi il mio cammino e il mio riposo,  ti sono note tutte le mie vie."],
[139004,"La mia parola non è ancora sulla lingua  ed ecco, Signore, già la conosci tutta."],
[139005,"Alle spalle e di fronte mi circondi  e poni su di me la tua mano."],
[139006,"Meravigliosa per me la tua conoscenza,  troppo alta, per me inaccessibile."],
[139007,"Dove andare lontano dal tuo spirito?  Dove fuggire dalla tua presenza?"],
[139008,"Se salgo in cielo, là tu sei;  se scendo negli inferi, eccoti."],
[139009,"Se prendo le ali dell'aurora  per abitare all'estremità del mare,"],
[139010,"anche là mi guida la tua mano  e mi afferra la tua destra."],
[139011,"Se dico: \"Almeno le tenebre mi avvolgano  e la luce intorno a me sia notte\","],
[139012,"nemmeno le tenebre per te sono tenebre  e la notte è luminosa come il giorno;  per te le tenebre sono come luce."],
[139013,"Sei tu che hai formato i miei reni  e mi hai tessuto nel grembo di mia madre."],
[139014,"Io ti rendo grazie:  hai fatto di me una meraviglia stupenda;  meravigliose sono le tue opere,  le riconosce pienamente l'anima mia."],
[139015,"Non ti erano nascoste le mie ossa  quando venivo formato nel segreto,  ricamato nelle profondità della terra."],
[139016,"Ancora informe mi hanno visto i tuoi occhi;  erano tutti scritti nel tuo libro i giorni che furono fissati  quando ancora non ne esisteva uno."],
[139017,"Quanto profondi per me i tuoi pensieri,  quanto grande il loro numero, o Dio!"],
[139018,"Se volessi contarli, sono più della sabbia.  Mi risveglio e sono ancora con te."],
[139019,"Se tu, Dio, uccidessi i malvagi!  Allontanatevi da me, uomini sanguinari!"],
[139020,"Essi parlano contro di te con inganno,  contro di te si alzano invano."],
[139021,"Quanto odio, Signore, quelli che ti odiano!  Quanto detesto quelli che si oppongono a te!"],
[139022,"Li odio con odio implacabile,  li considero miei nemici."],
[139023,"Scrutami, o Dio, e conosci il mio cuore,  provami e conosci i miei pensieri;"],
[139024,"vedi se percorro una via di dolore  e guidami per una via di eternità."],
[140001,"Al maestro del coro. Salmo. Di Davide."],
[140002,"Liberami, Signore, dall'uomo malvagio,  proteggimi dall'uomo violento,"],
[140003,"da quelli che tramano cose malvagie nel cuore  e ogni giorno scatenano guerre."],
[140004,"Aguzzano la lingua come serpenti,  veleno di vipera è sotto le loro labbra."],
[140005,"Proteggimi, Signore, dalle mani dei malvagi,  salvami dall'uomo violento:  essi tramano per farmi cadere."],
[140006,"I superbi hanno nascosto lacci e funi,  hanno teso una rete sul mio sentiero  e contro di me hanno preparato agguati."],
[140007,"Io dico al Signore: tu sei il mio Dio;  ascolta, Signore, la voce della mia supplica."],
[140008,"Signore Dio, forza che mi salva,  proteggi il mio capo nel giorno della lotta."],
[140009,"Non soddisfare, Signore, i desideri dei malvagi,  non favorire le loro trame.  Alzano"],
[140010,"la testa quelli che mi circondano;  ma la malizia delle loro labbra li sommerga!"],
[140011,"Piovano su di loro carboni ardenti;  gettali nella fossa e più non si rialzino."],
[140012,"L'uomo maldicente non duri sulla terra,  il male insegua l'uomo violento fino alla rovina."],
[140013,"So che il Signore difende la causa dei poveri,  il diritto dei bisognosi."],
[140014,"Sì, i giusti loderanno il tuo nome,  gli uomini retti abiteranno alla tua presenza."],
[141001,"Salmo. Di Davide.  Signore, a te grido, accorri in mio aiuto;  porgi l'orecchio alla mia voce quando t'invoco."],
[141002,"La mia preghiera stia davanti a te come incenso,  le mie mani alzate come sacrificio della sera."],
[141003,"Poni, Signore, una guardia alla mia bocca,  sorveglia la porta delle mie labbra."],
[141004,"Non piegare il mio cuore al male,  a compiere azioni criminose con i malfattori:  che io non gusti i loro cibi deliziosi."],
[141005,"Mi percuota il giusto e il fedele mi corregga,  l'olio del malvagio non profumi la mia testa,  tra le loro malvagità continui la mia preghiera."],
[141006,"Siano scaraventati sulle rocce i loro capi  e sentano quanto sono dolci le mie parole:"],
[141007,"\"Come si lavora e si dissoda la terra,  le loro ossa siano disperse alla bocca degli inferi\"."],
[141008,"A te, Signore Dio, sono rivolti i miei occhi;  in te mi rifugio, non lasciarmi indifeso."],
[141009,"Proteggimi dal laccio che mi tendono,  dalle trappole dei malfattori."],
[141010,"I malvagi cadano insieme nelle loro reti,  mentre io, incolume, passerò oltre."],
[142001,"Maskil. Di Davide. Quando era nella caverna. Preghiera."],
[142002,"Con la mia voce grido al Signore,  con la mia voce supplico il Signore;"],
[142003,"davanti a lui sfogo il mio lamento,  davanti a lui espongo la mia angoscia,"],
[142004,"mentre il mio spirito viene meno.  Tu conosci la mia via:  nel sentiero dove cammino  mi hanno teso un laccio."],
[142005,"Guarda a destra e vedi:  nessuno mi riconosce.  Non c'è per me via di scampo,  nessuno ha cura della mia vita."],
[142006,"Io grido a te, Signore!  Dico: \"Sei tu il mio rifugio,  sei tu la mia eredità nella terra dei viventi\"."],
[142007,"Ascolta la mia supplica  perché sono così misero!  Liberami dai miei persecutori  perché sono più forti di me."],
[142008,"Fa' uscire dal carcere la mia vita,  perché io renda grazie al tuo nome;  i giusti mi faranno corona  quando tu mi avrai colmato di beni."],
[143001,"Salmo. Di Davide.  Signore, ascolta la mia preghiera!  Per la tua fedeltà, porgi l'orecchio alle mie suppliche  e per la tua giustizia rispondimi."],
[143002,"Non entrare in giudizio con il tuo servo:  davanti a te nessun vivente è giusto."],
[143003,"Il nemico mi perseguita,  calpesta a terra la mia vita;  mi ha fatto abitare in luoghi tenebrosi  come i morti da gran tempo."],
[143004,"In me viene meno il respiro,  dentro di me si raggela il mio cuore."],
[143005,"Ricordo i giorni passati,  ripenso a tutte le tue azioni,  medito sulle opere delle tue mani."],
[143006,"A te protendo le mie mani,  sono davanti a te come terra assetata."],
[143007,"Rispondimi presto, Signore:  mi viene a mancare il respiro.  Non nascondermi il tuo volto:  che io non sia come chi scende nella fossa."],
[143008,"Al mattino fammi sentire il tuo amore,  perché in te confido.  Fammi conoscere la strada da percorrere,  perché a te s'innalza l'anima mia."],
[143009,"Liberami dai miei nemici, Signore,  in te mi rifugio."],
[143010,"Insegnami a fare la tua volontà,  perché sei tu il mio Dio.  Il tuo spirito buono  mi guidi in una terra piana."],
[143011,"Per il tuo nome, Signore, fammi vivere;  per la tua giustizia, liberami dall'angoscia."],
[143012,"Per la tua fedeltà stermina i miei nemici,  distruggi quelli che opprimono la mia vita,  perché io sono tuo servo."],
[144001,"Di Davide.  Benedetto il Signore, mia roccia,  che addestra le mie mani alla guerra,  le mie dita alla battaglia,"],
[144002,"mio alleato e mia fortezza,  mio rifugio e mio liberatore,  mio scudo in cui confido,  colui che sottomette i popoli al mio giogo."],
[144003,"Signore, che cos'è l'uomo perché tu l'abbia a cuore?  Il figlio dell'uomo, perché te ne dia pensiero?"],
[144004,"L'uomo è come un soffio,  i suoi giorni come ombra che passa."],
[144005,"Signore, abbassa il tuo cielo e discendi,  tocca i monti ed essi fumeranno."],
[144006,"Lancia folgori e disperdili,  scaglia le tue saette e sconfiggili."],
[144007,"Stendi dall'alto la tua mano,  scampami e liberami dalle grandi acque,  dalla mano degli stranieri."],
[144008,"La loro bocca dice cose false  e la loro è una destra di menzogna."],
[144009,"O Dio, ti canterò un canto nuovo,  inneggerò a te con l'arpa a dieci corde,"],
[144010,"a te, che dai vittoria ai re,  che scampi Davide, tuo servo, dalla spada iniqua."],
[144011,"Scampami e liberami dalla mano degli stranieri:  la loro bocca dice cose false  e la loro è una destra di menzogna."],
[144012,"I nostri figli siano come piante,  cresciute bene fin dalla loro giovinezza;  le nostre figlie come colonne d'angolo,  scolpite per adornare un palazzo."],
[144013,"I nostri granai siano pieni,  traboccanti di frutti d'ogni specie.  Siano a migliaia le nostre greggi,  a miriadi nelle nostre campagne;"],
[144014,"siano carichi i nostri buoi.  Nessuna breccia, nessuna fuga,  nessun gemito nelle nostre piazze."],
[144015,"Beato il popolo che possiede questi beni:  beato il popolo che ha il Signore come Dio."],
[145001,"Lode. Di Davide. Alef    O Dio, mio re, voglio esaltarti   e benedire il tuo nome in eterno e per sempre. Bet"],
[145002,"Ti voglio benedire ogni giorno,   lodare il tuo nome in eterno e per sempre. Ghimel"],
[145003,"Grande è il Signore e degno di ogni lode;   senza fine è la sua grandezza. Dalet"],
[145004,"Una generazione narra all'altra le tue opere,   annuncia le tue imprese. He"],
[145005,"Il glorioso splendore della tua maestà   e le tue meraviglie voglio meditare. Vau"],
[145006,"Parlino della tua terribile potenza:   anch'io voglio raccontare la tua grandezza. Zain"],
[145007,"Diffondano il ricordo della tua bontà immensa,   acclamino la tua giustizia. Het"],
[145008,"Misericordioso e pietoso è il Signore,   lento all'ira e grande nell'amore. Tet"],
[145009,"Buono è il Signore verso tutti,   la sua tenerezza si espande su tutte le creature. Iod"],
[145010,"Ti lodino, Signore, tutte le tue opere   e ti benedicano i tuoi fedeli. Caf"],
[145011,"Dicano la gloria del tuo regno   e parlino della tua potenza, Lamed"],
[145012,"per far conoscere agli uomini le tue imprese   e la splendida gloria del tuo regno. Mem"],
[145013,"Il tuo regno è un regno eterno,   il tuo dominio si estende per tutte le generazioni. Nun    Fedele è il Signore in tutte le sue parole   e buono in tutte le sue opere. Samec"],
[145014,"Il Signore sostiene quelli che vacillano   e rialza chiunque è caduto. Ain"],
[145015,"Gli occhi di tutti a te sono rivolti in attesa   e tu dai loro il cibo a tempo opportuno. Pe"],
[145016,"Tu apri la tua mano   e sazi il desiderio di ogni vivente. Sade"],
[145017,"Giusto è il Signore in tutte le sue vie   e buono in tutte le sue opere. Kof"],
[145018,"Il Signore è vicino a chiunque lo invoca,   a quanti lo invocano con sincerità. Res"],
[145019,"Appaga il desiderio di quelli che lo temono,   ascolta il loro grido e li salva. Sin"],
[145020,"Il Signore custodisce tutti quelli che lo amano,   ma distrugge tutti i malvagi. Tau"],
[145021,"Canti la mia bocca la lode del Signore   e benedica ogni vivente il suo santo nome,   in eterno e per sempre."],
[146001,"Alleluia.    Loda il Signore, anima mia:"],
[146002,"loderò il Signore finché ho vita,  canterò inni al mio Dio finché esisto."],
[146003,"Non confidate nei potenti,  in un uomo che non può salvare."],
[146004,"Esala lo spirito e ritorna alla terra:  in quel giorno svaniscono tutti i suoi disegni."],
[146005,"Beato chi ha per aiuto il Dio di Giacobbe:  la sua speranza è nel Signore suo Dio,"],
[146006,"che ha fatto il cielo e la terra,  il mare e quanto contiene,  che rimane fedele per sempre,"],
[146007,"rende giustizia agli oppressi,  dà il pane agli affamati.  Il Signore libera i prigionieri,"],
[146008,"il Signore ridona la vista ai ciechi,  il Signore rialza chi è caduto,  il Signore ama i giusti,"],
[146009,"il Signore protegge i forestieri,  egli sostiene l'orfano e la vedova,  ma sconvolge le vie dei malvagi."],
[146010,"Il Signore regna per sempre,  il tuo Dio, o Sion, di generazione in generazione.  Alleluia."],
[147001,"Alleluia.  È bello cantare inni al nostro Dio,  è dolce innalzare la lode."],
[147002,"Il Signore ricostruisce Gerusalemme,  raduna i dispersi d'Israele;"],
[147003,"risana i cuori affranti  e fascia le loro ferite."],
[147004,"Egli conta il numero delle stelle  e chiama ciascuna per nome."],
[147005,"Grande è il Signore nostro,  grande nella sua potenza;  la sua sapienza non si può calcolare."],
[147006,"Il Signore sostiene i poveri,  ma abbassa fino a terra i malvagi."],
[147007,"Intonate al Signore un canto di grazie,  sulla cetra cantate inni al nostro Dio."],
[147008,"Egli copre il cielo di nubi,  prepara la pioggia per la terra,  fa germogliare l'erba sui monti,"],
[147009,"provvede il cibo al bestiame,  ai piccoli del corvo che gridano."],
[147010,"Non apprezza il vigore del cavallo,  non gradisce la corsa dell'uomo."],
[147011,"Al Signore è gradito chi lo teme,  chi spera nel suo amore."],
[147012,"Celebra il Signore, Gerusalemme,  loda il tuo Dio, Sion,"],
[147013,"perché ha rinforzato le sbarre delle tue porte,  in mezzo a te ha benedetto i tuoi figli."],
[147014,"Egli mette pace nei tuoi confini  e ti sazia con fiore di frumento."],
[147015,"Manda sulla terra il suo messaggio:  la sua parola corre veloce."],
[147016,"Fa scendere la neve come lana,  come polvere sparge la brina,"],
[147017,"getta come briciole la grandine:  di fronte al suo gelo chi resiste?"],
[147018,"Manda la sua parola ed ecco le scioglie,  fa soffiare il suo vento e scorrono le acque."],
[147019,"Annuncia a Giacobbe la sua parola,  i suoi decreti e i suoi giudizi a Israele."],
[147020,"Così non ha fatto con nessun'altra nazione,  non ha fatto conoscere loro i suoi giudizi.    Alleluia."],
[148001,"Alleluia.          Lodate il Signore dai cieli,     lodatelo nell'alto dei cieli."],
[148002,"Lodatelo, voi tutti, suoi angeli,     lodatelo, voi tutte, sue schiere."],
[148003,"Lodatelo, sole e luna,     lodatelo, voi tutte, fulgide stelle."],
[148004,"Lodatelo, cieli dei cieli,     voi, acque al di sopra dei cieli."],
[148005,"Lodino il nome del Signore,     perché al suo comando sono stati creati."],
[148006,"Li ha resi stabili nei secoli per sempre;     ha fissato un decreto che non passerà."],
[148007,"Lodate il Signore dalla terra,     mostri marini e voi tutti, abissi,"],
[148008,"fuoco e grandine, neve e nebbia,     vento di bufera che esegue la sua parola,"],
[148009,"monti e voi tutte, colline,     alberi da frutto e voi tutti, cedri,"],
[148010,"voi, bestie e animali domestici,     rettili e uccelli alati."],
[148011,"I re della terra e i popoli tutti,     i governanti e i giudici della terra,"],
[148012,"i giovani e le ragazze,     i vecchi insieme ai bambini"],
[148013,"lodino il nome del Signore,     perché solo il suo nome è sublime:     la sua maestà sovrasta la terra e i cieli."],
[148014,"Ha accresciuto la potenza del suo popolo.     Egli è la lode per tutti i suoi fedeli,     per i figli d'Israele, popolo a lui vicino.          Alleluia."],
[149001,"Alleluia.          Cantate al Signore un canto nuovo;     la sua lode nell'assemblea dei fedeli."],
[149002,"Gioisca Israele nel suo creatore,     esultino nel loro re i figli di Sion."],
[149003,"Lodino il suo nome con danze,     con tamburelli e cetre gli cantino inni."],
[149004,"Il Signore ama il suo popolo,     incorona i poveri di vittoria."],
[149005,"Esultino i fedeli nella gloria,     facciano festa sui loro giacigli."],
[149006,"Le lodi di Dio sulla loro bocca     e la spada a due tagli nelle loro mani,"],
[149007,"per compiere la vendetta fra le nazioni     e punire i popoli,"],
[149008,"per stringere in catene i loro sovrani,     i loro nobili in ceppi di ferro,"],
[149009,"per eseguire su di loro la sentenza già scritta.     Questo è un onore per tutti i suoi fedeli.     Alleluia."],
[150001,"Alleluia.     Lodate Dio nel suo santuario,     lodatelo nel suo maestoso firmamento."],
[150002,"Lodatelo per le sue imprese,     lodatelo per la sua immensa grandezza."],
[150003,"Lodatelo con il suono del corno,     lodatelo con l'arpa e la cetra."],
[150004,"Lodatelo con tamburelli e danze,     lodatelo sulle corde e con i flauti."],
[150005,"Lodatelo con cimbali sonori,     lodatelo con cimbali squillanti."],
[150006,"Ogni vivente dia lode al Signore.          Alleluia."]
])
